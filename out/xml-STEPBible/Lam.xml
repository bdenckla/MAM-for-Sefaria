<book24 versification-tradition="BHS">
  <book39 osisID="Lam">
    <chapter osisID="Lam.1">
      <verse osisID="Lam.1.1" ends-with-sampe="samekh2">
        <text text="אֵיכָ֣ה" />
        <lp-legarmeih />
        <text text=" יָשְׁבָ֣ה בָדָ֗ד הָעִיר֙ רַבָּ֣תִי עָ֔ם הָיְתָ֖ה כְּאַלְמָנָ֑ה רַבָּ֣תִי בַגּוֹיִ֗ם שָׂרָ֙תִי֙ בַּמְּדִינ֔וֹת הָיְתָ֖ה לָמַֽס׃" />
      </verse>
      <spi-samekh2 />
      <verse osisID="Lam.1.2" starts-with-sampe="samekh2" ends-with-sampe="samekh2" text="בָּכ֨וֹ תִבְכֶּ֜ה בַּלַּ֗יְלָה וְדִמְעָתָהּ֙ עַ֣ל לֶֽחֱיָ֔הּ אֵֽין־לָ֥הּ מְנַחֵ֖ם מִכׇּל־אֹהֲבֶ֑יהָ כׇּל־רֵעֶ֙יהָ֙ בָּ֣גְדוּ בָ֔הּ הָ֥יוּ לָ֖הּ לְאֹיְבִֽים׃" />
      <spi-samekh2 />
      <verse osisID="Lam.1.3" starts-with-sampe="samekh2" ends-with-sampe="samekh2" text="גָּֽלְתָ֨ה יְהוּדָ֤ה מֵעֹ֙נִי֙ וּמֵרֹ֣ב עֲבֹדָ֔ה הִ֚יא יָשְׁבָ֣ה בַגּוֹיִ֔ם לֹ֥א מָצְאָ֖ה מָנ֑וֹחַ כׇּל־רֹדְפֶ֥יהָ הִשִּׂיג֖וּהָ בֵּ֥ין הַמְּצָרִֽים׃" />
      <spi-samekh2 />
      <verse osisID="Lam.1.4" starts-with-sampe="samekh2" ends-with-sampe="samekh2" text="דַּרְכֵ֨י צִיּ֜וֹן אֲבֵל֗וֹת מִבְּלִי֙ בָּאֵ֣י מוֹעֵ֔ד כׇּל־שְׁעָרֶ֙יהָ֙ שֽׁוֹמֵמִ֔ין כֹּהֲנֶ֖יהָ נֶאֱנָחִ֑ים בְּתוּלֹתֶ֥יהָ נּוּג֖וֹת וְהִ֥יא מַר־לָֽהּ׃" />
      <spi-samekh2 />
      <verse osisID="Lam.1.5" starts-with-sampe="samekh2" ends-with-sampe="samekh2" text="הָי֨וּ צָרֶ֤יהָ לְרֹאשׁ֙ אֹיְבֶ֣יהָ שָׁל֔וּ כִּֽי־יְהֹוָ֥ה הוֹגָ֖הּ עַ֣ל רֹב־פְּשָׁעֶ֑יהָ עוֹלָלֶ֛יהָ הָלְכ֥וּ שְׁבִ֖י לִפְנֵי־צָֽר׃" />
      <spi-samekh2 />
      <verse osisID="Lam.1.6" starts-with-sampe="samekh2" ends-with-sampe="samekh2">
        <text text="וַיֵּצֵ֥א " />
        <kq>
          <kq-k text="מן בת" />
          <kq-q text="מִבַּת־" />
        </kq>
        <text text="צִיּ֖וֹן כׇּל־הֲדָרָ֑הּ הָי֣וּ שָׂרֶ֗יהָ כְּאַיָּלִים֙ לֹא־מָצְא֣וּ מִרְעֶ֔ה וַיֵּלְכ֥וּ בְלֹא־כֹ֖חַ לִפְנֵ֥י רוֹדֵֽף׃" />
      </verse>
      <spi-samekh2 />
      <verse osisID="Lam.1.7" starts-with-sampe="samekh2" ends-with-sampe="samekh2" text="זָֽכְרָ֣ה יְרוּשָׁלַ֗͏ִם יְמֵ֤י עׇנְיָהּ֙ וּמְרוּדֶ֔יהָ כֹּ֚ל מַחֲמֻדֶ֔יהָ אֲשֶׁ֥ר הָי֖וּ מִ֣ימֵי קֶ֑דֶם בִּנְפֹ֧ל עַמָּ֣הּ בְּיַד־צָ֗ר וְאֵ֤ין עוֹזֵר֙ לָ֔הּ רָא֣וּהָ צָרִ֔ים שָׂחֲק֖וּ עַ֥ל מִשְׁבַּתֶּֽהָ׃" />
      <spi-samekh2 />
      <verse osisID="Lam.1.8" starts-with-sampe="samekh2" ends-with-sampe="samekh2" text="חֵ֤טְא חָֽטְאָה֙ יְר֣וּשָׁלַ֔͏ִם עַל־כֵּ֖ן לְנִידָ֣ה הָיָ֑תָה כׇּֽל־מְכַבְּדֶ֤יהָ הִזִּיל֙וּהָ֙ כִּי־רָא֣וּ עֶרְוָתָ֔הּ גַּם־הִ֥יא נֶאֶנְחָ֖ה וַתָּ֥שׇׁב אָחֽוֹר׃" />
      <spi-samekh2 />
      <verse osisID="Lam.1.9" starts-with-sampe="samekh2" ends-with-sampe="samekh2" text="טֻמְאָתָ֣הּ בְּשׁוּלֶ֗יהָ לֹ֤א זָֽכְרָה֙ אַחֲרִיתָ֔הּ וַתֵּ֣רֶד פְּלָאִ֔ים אֵ֥ין מְנַחֵ֖ם לָ֑הּ רְאֵ֤ה יְהֹוָה֙ אֶת־עׇנְיִ֔י כִּ֥י הִגְדִּ֖יל אוֹיֵֽב׃" />
      <spi-samekh2 />
      <verse osisID="Lam.1.10" starts-with-sampe="samekh2" ends-with-sampe="samekh2" text="יָדוֹ֙ פָּ֣רַשׂ צָ֔ר עַ֖ל כׇּל־מַחֲמַדֶּ֑יהָ כִּֽי־רָאֲתָ֤ה גוֹיִם֙ בָּ֣אוּ מִקְדָּשָׁ֔הּ אֲשֶׁ֣ר צִוִּ֔יתָה לֹא־יָבֹ֥אוּ בַקָּהָ֖ל לָֽךְ׃" />
      <spi-samekh2 />
      <verse osisID="Lam.1.11" starts-with-sampe="samekh2" ends-with-sampe="samekh2">
        <text text="כׇּל־עַמָּ֤הּ נֶאֱנָחִים֙ מְבַקְשִׁ֣ים לֶ֔חֶם נָתְנ֧וּ " />
        <kq>
          <kq-k text="מחמודיהם" />
          <kq-q text="מַחֲמַדֵּיהֶ֛ם" />
        </kq>
        <text text=" בְּאֹ֖כֶל לְהָשִׁ֣יב נָ֑פֶשׁ רְאֵ֤ה יְהֹוָה֙ וְֽהַבִּ֔יטָה כִּ֥י הָיִ֖יתִי זוֹלֵלָֽה׃" />
      </verse>
      <spi-samekh2 />
      <verse osisID="Lam.1.12" starts-with-sampe="samekh2" ends-with-sampe="samekh2">
        <letter-small text="ל֣" />
        <text text="וֹא אֲלֵיכֶם֮ כׇּל־עֹ֣בְרֵי דֶ֒רֶךְ֒ הַבִּ֣יטוּ וּרְא֔וּ אִם־יֵ֤שׁ מַכְאוֹב֙ כְּמַכְאֹבִ֔י אֲשֶׁ֥ר עוֹלַ֖ל לִ֑י אֲשֶׁר֙ הוֹגָ֣ה יְהֹוָ֔ה בְּי֖וֹם חֲר֥וֹן אַפּֽוֹ׃" />
      </verse>
      <spi-samekh2 />
      <verse osisID="Lam.1.13" starts-with-sampe="samekh2" ends-with-sampe="samekh2" text="מִמָּר֛וֹם שָֽׁלַח־אֵ֥שׁ בְּעַצְמֹתַ֖י וַיִּרְדֶּ֑נָּה פָּרַ֨שׂ רֶ֤שֶׁת לְרַגְלַי֙ הֱשִׁיבַ֣נִי אָח֔וֹר נְתָנַ֙נִי֙ שֹֽׁמֵמָ֔ה כׇּל־הַיּ֖וֹם דָּוָֽה׃" />
      <spi-samekh2 />
      <verse osisID="Lam.1.14" starts-with-sampe="samekh2" ends-with-sampe="samekh2" text="נִשְׂקַד֩ עֹ֨ל פְּשָׁעַ֜י בְּיָד֗וֹ יִשְׂתָּ֥רְג֛וּ עָל֥וּ עַל־צַוָּארִ֖י הִכְשִׁ֣יל כֹּחִ֑י נְתָנַ֣נִי אֲדֹנָ֔י בִּידֵ֖י לֹא־אוּכַ֥ל קֽוּם׃" />
      <spi-samekh2 />
      <verse osisID="Lam.1.15" starts-with-sampe="samekh2" ends-with-sampe="samekh2">
        <text text="סִלָּ֨ה כׇל־אַבִּירַ֤י" />
        <lp-paseq />
        <text text="אֲדֹנָי֙ בְּקִרְבִּ֔י קָרָ֥א עָלַ֛י מוֹעֵ֖ד לִשְׁבֹּ֣ר בַּחוּרָ֑י גַּ֚ת דָּרַ֣ךְ אֲדֹנָ֔י לִבְתוּלַ֖ת בַּת־יְהוּדָֽה׃" />
      </verse>
      <spi-samekh2 />
      <verse osisID="Lam.1.16" starts-with-sampe="samekh2" ends-with-sampe="samekh2">
        <text text="עַל־אֵ֣לֶּה" />
        <lp-legarmeih />
        <text text=" אֲנִ֣י בוֹכִיָּ֗ה עֵינִ֤י" />
        <lp-paseq />
        <text text="עֵינִי֙ יֹ֣רְדָה מַּ֔יִם כִּֽי־רָחַ֥ק מִמֶּ֛נִּי מְנַחֵ֖ם מֵשִׁ֣יב נַפְשִׁ֑י הָי֤וּ בָנַי֙ שֽׁוֹמֵמִ֔ים כִּ֥י גָבַ֖ר אוֹיֵֽב׃" />
      </verse>
      <spi-samekh2 />
      <verse osisID="Lam.1.17" starts-with-sampe="samekh2" ends-with-sampe="samekh2" text="פֵּֽרְשָׂ֨ה צִיּ֜וֹן בְּיָדֶ֗יהָ אֵ֤ין מְנַחֵם֙ לָ֔הּ צִוָּ֧ה יְהֹוָ֛ה לְיַעֲקֹ֖ב סְבִיבָ֣יו צָרָ֑יו הָיְתָ֧ה יְרוּשָׁלַ֛͏ִם לְנִדָּ֖ה בֵּינֵיהֶֽם׃" />
      <spi-samekh2 />
      <verse osisID="Lam.1.18" starts-with-sampe="samekh2" ends-with-sampe="samekh2">
        <text text="צַדִּ֥יק ה֛וּא יְהֹוָ֖ה כִּ֣י פִ֣יהוּ מָרִ֑יתִי שִׁמְעוּ־נָ֣א כׇל־" />
        <kq>
          <kq-q text="הָֽעַמִּ֗ים" />
          <kq-k text="עמים" />
        </kq>
        <text text=" וּרְאוּ֙ מַכְאֹבִ֔י בְּתוּלֹתַ֥י וּבַחוּרַ֖י הָלְכ֥וּ בַשֶּֽׁבִי׃" />
      </verse>
      <spi-samekh2 />
      <verse osisID="Lam.1.19" starts-with-sampe="samekh2" ends-with-sampe="samekh2" text="קָרָ֤אתִי לַֽמְאַהֲבַי֙ הֵ֣מָּה רִמּ֔וּנִי כֹּהֲנַ֥י וּזְקֵנַ֖י בָּעִ֣יר גָּוָ֑עוּ כִּֽי־בִקְשׁ֥וּ אֹ֙כֶל֙ לָ֔מוֹ וְיָשִׁ֖יבוּ אֶת־נַפְשָֽׁם׃" />
      <spi-samekh2 />
      <verse osisID="Lam.1.20" starts-with-sampe="samekh2" ends-with-sampe="samekh2" text="רְאֵ֨ה יְהֹוָ֤ה כִּֽי־צַר־לִי֙ מֵעַ֣י חֳמַרְמָ֔רוּ נֶהְפַּ֤ךְ לִבִּי֙ בְּקִרְבִּ֔י כִּ֥י מָר֖וֹ מָרִ֑יתִי מִח֥וּץ שִׁכְּלָה־חֶ֖רֶב בַּבַּ֥יִת כַּמָּֽוֶת׃" />
      <spi-samekh2 />
      <verse osisID="Lam.1.21" starts-with-sampe="samekh2" ends-with-sampe="samekh2" text="שָׁמְע֞וּ כִּ֧י נֶאֱנָחָ֣ה אָ֗נִי אֵ֤ין מְנַחֵם֙ לִ֔י כׇּל־אֹ֨יְבַ֜י שָׁמְע֤וּ רָֽעָתִי֙ שָׂ֔שׂוּ כִּ֥י אַתָּ֖ה עָשִׂ֑יתָ הֵבֵ֥אתָ יוֹם־קָרָ֖אתָ וְיִֽהְי֥וּ כָמֹֽנִי׃" />
      <spi-samekh2 />
      <verse osisID="Lam.1.22" starts-with-sampe="samekh2" ends-with-sampe="pe2" text="תָּבֹ֨א כׇל־רָעָתָ֤ם לְפָנֶ֙יךָ֙ וְעוֹלֵ֣ל לָ֔מוֹ כַּאֲשֶׁ֥ר עוֹלַ֛לְתָּ לִ֖י עַ֣ל כׇּל־פְּשָׁעָ֑י כִּֽי־רַבּ֥וֹת אַנְחֹתַ֖י וְלִבִּ֥י דַוָּֽי׃" />
    </chapter>
    <spi-pe2 />
    <chapter osisID="Lam.2">
      <verse osisID="Lam.2.1" starts-with-sampe="pe2" ends-with-sampe="samekh2">
        <text text="אֵיכָה֩ יָעִ֨יב בְּאַפּ֤וֹ" />
        <lp-paseq />
        <text text="אֲדֹנָי֙ אֶת־בַּת־צִיּ֔וֹן הִשְׁלִ֤יךְ מִשָּׁמַ֙יִם֙ אֶ֔רֶץ תִּפְאֶ֖רֶת יִשְׂרָאֵ֑ל וְלֹא־זָכַ֥ר הֲדֹם־רַגְלָ֖יו בְּי֥וֹם אַפּֽוֹ׃" />
      </verse>
      <spi-samekh2 />
      <verse osisID="Lam.2.2" starts-with-sampe="samekh2" ends-with-sampe="samekh2">
        <text text="בִּלַּ֨ע אֲדֹנָ֜י " />
        <kq>
          <kq-k text="לא" />
          <kq-q text="וְלֹ֣א" />
        </kq>
        <text text=" חָמַ֗ל אֵ֚ת כׇּל־נְא֣וֹת יַעֲקֹ֔ב הָרַ֧ס בְּעֶבְרָת֛וֹ מִבְצְרֵ֥י בַת־יְהוּדָ֖ה הִגִּ֣יעַ לָאָ֑רֶץ חִלֵּ֥ל מַמְלָכָ֖ה וְשָׂרֶֽיהָ׃" />
      </verse>
      <spi-samekh2 />
      <verse osisID="Lam.2.3" starts-with-sampe="samekh2" ends-with-sampe="samekh2" text="גָּדַ֣ע בׇּֽחֳרִי־אַ֗ף כֹּ֚ל קֶ֣רֶן יִשְׂרָאֵ֔ל הֵשִׁ֥יב אָח֛וֹר יְמִינ֖וֹ מִפְּנֵ֣י אוֹיֵ֑ב וַיִּבְעַ֤ר בְּיַעֲקֹב֙ כְּאֵ֣שׁ לֶֽהָבָ֔ה אָכְלָ֖ה סָבִֽיב׃" />
      <spi-samekh2 />
      <verse osisID="Lam.2.4" starts-with-sampe="samekh2" ends-with-sampe="samekh2" text="דָּרַ֨ךְ קַשְׁתּ֜וֹ כְּאוֹיֵ֗ב נִצָּ֤ב יְמִינוֹ֙ כְּצָ֔ר וַֽיַּהֲרֹ֔ג כֹּ֖ל מַחֲמַדֵּי־עָ֑יִן בְּאֹ֙הֶל֙ בַּת־צִיּ֔וֹן שָׁפַ֥ךְ כָּאֵ֖שׁ חֲמָתֽוֹ׃" />
      <spi-samekh2 />
      <verse osisID="Lam.2.5" starts-with-sampe="samekh2" ends-with-sampe="samekh2">
        <text text="הָיָ֨ה אֲדֹנָ֤י" />
        <lp-paseq />
        <text text="כְּאוֹיֵב֙ בִּלַּ֣ע יִשְׂרָאֵ֔ל בִּלַּע֙ כׇּל־אַרְמְנוֹתֶ֔יהָ שִׁחֵ֖ת מִבְצָרָ֑יו וַיֶּ֙רֶב֙ בְּבַת־יְהוּדָ֔ה תַּאֲנִיָּ֖ה וַאֲנִיָּֽה׃" />
      </verse>
      <spi-samekh2 />
      <verse osisID="Lam.2.6" starts-with-sampe="samekh2" ends-with-sampe="samekh2">
        <text text="וַיַּחְמֹ֤ס כַּגַּן֙ שֻׂכּ֔וֹ שִׁחֵ֖ת מֹעֲד֑וֹ שִׁכַּ֨ח יְהֹוָ֤ה" />
        <lp-paseq />
        <text text="בְּצִיּוֹן֙ מוֹעֵ֣ד וְשַׁבָּ֔ת וַיִּנְאַ֥ץ בְּזַֽעַם־אַפּ֖וֹ מֶ֥לֶךְ וְכֹהֵֽן׃" />
      </verse>
      <spi-samekh2 />
      <verse osisID="Lam.2.7" starts-with-sampe="samekh2" ends-with-sampe="samekh2">
        <text text="זָנַ֨ח אֲדֹנָ֤י" />
        <lp-paseq />
        <text text="מִזְבְּחוֹ֙ נִאֵ֣ר מִקְדָּשׁ֔וֹ הִסְגִּיר֙ בְּיַד־אוֹיֵ֔ב חוֹמֹ֖ת אַרְמְנוֹתֶ֑יהָ ק֛וֹל נָתְנ֥וּ בְּבֵית־יְהֹוָ֖ה כְּי֥וֹם מוֹעֵֽד׃" />
      </verse>
      <spi-samekh2 />
      <verse osisID="Lam.2.8" starts-with-sampe="samekh2" ends-with-sampe="samekh2">
        <text text="חָשַׁ֨ב יְהֹוָ֤ה" />
        <lp-paseq />
        <text text="לְהַשְׁחִית֙ חוֹמַ֣ת בַּת־צִיּ֔וֹן נָ֣טָה קָ֔ו לֹא־הֵשִׁ֥יב יָד֖וֹ מִבַּלֵּ֑עַ וַיַּֽאֲבֶל־חֵ֥ל וְחוֹמָ֖ה יַחְדָּ֥ו אֻמְלָֽלוּ׃" />
      </verse>
      <spi-samekh2 />
      <verse osisID="Lam.2.9" starts-with-sampe="samekh2" ends-with-sampe="samekh2">
        <letter-small text="טָ" />
        <text text="בְע֤וּ בָאָ֙רֶץ֙ שְׁעָרֶ֔יהָ אִבַּ֥ד וְשִׁבַּ֖ר בְּרִיחֶ֑יהָ מַלְכָּ֨הּ וְשָׂרֶ֤יהָ בַגּוֹיִם֙ אֵ֣ין תּוֹרָ֔ה גַּם־נְבִיאֶ֕יהָ לֹא־מָצְא֥וּ חָז֖וֹן מֵיְהֹוָֽה׃" />
      </verse>
      <spi-samekh2 />
      <verse osisID="Lam.2.10" starts-with-sampe="samekh2" ends-with-sampe="samekh2" text="יֵשְׁב֨וּ לָאָ֤רֶץ יִדְּמוּ֙ זִקְנֵ֣י בַת־צִיּ֔וֹן הֶֽעֱל֤וּ עָפָר֙ עַל־רֹאשָׁ֔ם חָגְר֖וּ שַׂקִּ֑ים הוֹרִ֤ידוּ לָאָ֙רֶץ֙ רֹאשָׁ֔ן בְּתוּלֹ֖ת יְרוּשָׁלָֽ͏ִם׃" />
      <spi-samekh2 />
      <verse osisID="Lam.2.11" starts-with-sampe="samekh2" ends-with-sampe="samekh2" text="כָּל֨וּ בַדְּמָע֤וֹת עֵינַי֙ חֳמַרְמְר֣וּ מֵעַ֔י נִשְׁפַּ֤ךְ לָאָ֙רֶץ֙ כְּבֵדִ֔י עַל־שֶׁ֖בֶר בַּת־עַמִּ֑י בֵּֽעָטֵ֤ף עוֹלֵל֙ וְיוֹנֵ֔ק בִּרְחֹב֖וֹת קִרְיָֽה׃" />
      <spi-samekh2 />
      <verse osisID="Lam.2.12" starts-with-sampe="samekh2" ends-with-sampe="samekh2" text="לְאִמֹּתָם֙ יֹֽאמְר֔וּ אַיֵּ֖ה דָּגָ֣ן וָיָ֑יִן בְּהִֽתְעַטְּפָ֤ם כֶּֽחָלָל֙ בִּרְחֹב֣וֹת עִ֔יר בְּהִשְׁתַּפֵּ֣ךְ נַפְשָׁ֔ם אֶל־חֵ֖יק אִמֹּתָֽם׃" />
      <spi-samekh2 />
      <verse osisID="Lam.2.13" starts-with-sampe="samekh2" ends-with-sampe="samekh2" text="מָֽה־אֲעִידֵ֞ךְ מָ֣ה אֲדַמֶּה־לָּ֗ךְ הַבַּת֙ יְר֣וּשָׁלַ֔͏ִם מָ֤ה אַשְׁוֶה־לָּךְ֙ וַאֲנַֽחֲמֵ֔ךְ בְּתוּלַ֖ת בַּת־צִיּ֑וֹן כִּֽי־גָד֥וֹל כַּיָּ֛ם שִׁבְרֵ֖ךְ מִ֥י יִרְפָּא־לָֽךְ׃" />
      <spi-samekh2 />
      <verse osisID="Lam.2.14" starts-with-sampe="samekh2" ends-with-sampe="samekh2">
        <text text="נְבִיאַ֗יִךְ חָ֤זוּ לָךְ֙ שָׁ֣וְא וְתָפֵ֔ל וְלֹֽא־גִלּ֥וּ עַל־עֲוֺנֵ֖ךְ לְהָשִׁ֣יב " />
        <kq>
          <kq-k text="שביתך" />
          <kq-q text="שְׁבוּתֵ֑ךְ" />
        </kq>
        <text text=" וַיֶּ֣חֱזוּ לָ֔ךְ מַשְׂא֥וֹת שָׁ֖וְא וּמַדּוּחִֽים׃" />
      </verse>
      <spi-samekh2 />
      <verse osisID="Lam.2.15" starts-with-sampe="samekh2" ends-with-sampe="samekh2" text="סָֽפְק֨וּ עָלַ֤יִךְ כַּפַּ֙יִם֙ כׇּל־עֹ֣בְרֵי דֶ֔רֶךְ שָֽׁרְקוּ֙ וַיָּנִ֣עוּ רֹאשָׁ֔ם עַל־בַּ֖ת יְרוּשָׁלָ֑͏ִם הֲזֹ֣את הָעִ֗יר שֶׁיֹּֽאמְרוּ֙ כְּלִ֣ילַת יֹ֔פִי מָשׂ֖וֹשׂ לְכׇל־הָאָֽרֶץ׃" />
      <spi-samekh2 />
      <verse osisID="Lam.2.16" starts-with-sampe="samekh2" ends-with-sampe="samekh2" text="פָּצ֨וּ עָלַ֤יִךְ פִּיהֶם֙ כׇּל־אֹ֣יְבַ֔יִךְ שָֽׁרְקוּ֙ וַיַּֽחַרְקוּ־שֵׁ֔ן אָמְר֖וּ בִּלָּ֑עְנוּ אַ֣ךְ זֶ֥ה הַיּ֛וֹם שֶׁקִּוִּינֻ֖הוּ מָצָ֥אנוּ רָאִֽינוּ׃" />
      <spi-samekh2 />
      <verse osisID="Lam.2.17" starts-with-sampe="samekh2" ends-with-sampe="samekh2" text="עָשָׂ֨ה יְהֹוָ֜ה אֲשֶׁ֣ר זָמָ֗ם בִּצַּ֤ע אֶמְרָתוֹ֙ אֲשֶׁ֣ר צִוָּ֣ה מִֽימֵי־קֶ֔דֶם הָרַ֖ס וְלֹ֣א חָמָ֑ל וַיְשַׂמַּ֤ח עָלַ֙יִךְ֙ אוֹיֵ֔ב הֵרִ֖ים קֶ֥רֶן צָרָֽיִךְ׃" />
      <spi-samekh2 />
      <verse osisID="Lam.2.18" starts-with-sampe="samekh2" ends-with-sampe="samekh2" text="צָעַ֥ק לִבָּ֖ם אֶל־אֲדֹנָ֑י חוֹמַ֣ת בַּת־צִ֠יּ֠וֹן הוֹרִ֨ידִי כַנַּ֤חַל דִּמְעָה֙ יוֹמָ֣ם וָלַ֔יְלָה אַֽל־תִּתְּנִ֤י פוּגַת֙ לָ֔ךְ אַל־תִּדֹּ֖ם בַּת־עֵינֵֽךְ׃" />
      <spi-samekh2 />
      <verse osisID="Lam.2.19" starts-with-sampe="samekh2" ends-with-sampe="samekh2">
        <text text="ק֣וּמִי" />
        <lp-legarmeih />
        <text text=" רֹ֣נִּי " />
        <kq>
          <kq-k text="בליל" />
          <kq-q text="בַלַּ֗יְלָה" />
        </kq>
        <text text=" לְרֹאשׁ֙ אַשְׁמֻר֔וֹת שִׁפְכִ֤י כַמַּ֙יִם֙ לִבֵּ֔ךְ נֹ֖כַח פְּנֵ֣י אֲדֹנָ֑י שְׂאִ֧י אֵלָ֣יו כַּפַּ֗יִךְ עַל־נֶ֙פֶשׁ֙ עֽוֹלָלַ֔יִךְ הָעֲטוּפִ֥ים בְּרָעָ֖ב בְּרֹ֥אשׁ כׇּל־חוּצֽוֹת׃" />
      </verse>
      <spi-samekh2 />
      <verse osisID="Lam.2.20" starts-with-sampe="samekh2" ends-with-sampe="samekh2" text="רְאֵ֤ה יְהֹוָה֙ וְֽהַבִּ֔יטָה לְמִ֖י עוֹלַ֣לְתָּ כֹּ֑ה אִם־תֹּאכַ֨לְנָה נָשִׁ֤ים פִּרְיָם֙ עֹלְלֵ֣י טִפֻּחִ֔ים אִם־יֵהָרֵ֛ג בְּמִקְדַּ֥שׁ אֲדֹנָ֖י כֹּהֵ֥ן וְנָבִֽיא׃" />
      <spi-samekh2 />
      <verse osisID="Lam.2.21" starts-with-sampe="samekh2" ends-with-sampe="samekh2" text="שָׁכְב֨וּ לָאָ֤רֶץ חוּצוֹת֙ נַ֣עַר וְזָקֵ֔ן בְּתוּלֹתַ֥י וּבַחוּרַ֖י נָפְל֣וּ בֶחָ֑רֶב הָרַ֙גְתָּ֙ בְּי֣וֹם אַפֶּ֔ךָ טָבַ֖חְתָּ לֹ֥א חָמָֽלְתָּ׃" />
      <spi-samekh2 />
      <verse osisID="Lam.2.22" starts-with-sampe="samekh2" ends-with-sampe="pe2" text="תִּקְרָא֩ כְי֨וֹם מוֹעֵ֤ד מְגוּרַי֙ מִסָּבִ֔יב וְלֹ֥א הָיָ֛ה בְּי֥וֹם אַף־יְהֹוָ֖ה פָּלִ֣יט וְשָׂרִ֑יד אֲשֶׁר־טִפַּ֥חְתִּי וְרִבִּ֖יתִי אֹיְבִ֥י כִלָּֽם׃" />
    </chapter>
    <spi-pe2 />
    <chapter osisID="Lam.3">
      <verse osisID="Lam.3.1" starts-with-sampe="pe2" ends-with-sampe="samekh3" text="אֲנִ֤י הַגֶּ֙בֶר֙ רָאָ֣ה עֳנִ֔י בְּשֵׁ֖בֶט עֶבְרָתֽוֹ׃" />
      <spi-samekh3 />
      <verse osisID="Lam.3.2" starts-with-sampe="samekh3" ends-with-sampe="samekh3" text="אוֹתִ֥י נָהַ֛ג וַיֹּלַ֖ךְ חֹ֥שֶׁךְ וְלֹא־אֽוֹר׃" />
      <spi-samekh3 />
      <verse osisID="Lam.3.3" starts-with-sampe="samekh3" ends-with-sampe="samekh2" text="אַ֣ךְ בִּ֥י יָשֻׁ֛ב יַהֲפֹ֥ךְ יָד֖וֹ כׇּל־הַיּֽוֹם׃" />
      <spi-samekh2 />
      <verse osisID="Lam.3.4" starts-with-sampe="samekh2" ends-with-sampe="samekh3" text="בִּלָּ֤ה בְשָׂרִי֙ וְעוֹרִ֔י שִׁבַּ֖ר עַצְמוֹתָֽי׃" />
      <spi-samekh3 />
      <verse osisID="Lam.3.5" starts-with-sampe="samekh3" ends-with-sampe="samekh3" text="בָּנָ֥ה עָלַ֛י וַיַּקַּ֖ף רֹ֥אשׁ וּתְלָאָֽה׃" />
      <spi-samekh3 />
      <verse osisID="Lam.3.6" starts-with-sampe="samekh3" ends-with-sampe="samekh2" text="בְּמַחֲשַׁכִּ֥ים הוֹשִׁיבַ֖נִי כְּמֵתֵ֥י עוֹלָֽם׃" />
      <spi-samekh2 />
      <verse osisID="Lam.3.7" starts-with-sampe="samekh2" ends-with-sampe="samekh3" text="גָּדַ֧ר בַּעֲדִ֛י וְלֹ֥א אֵצֵ֖א הִכְבִּ֥יד נְחׇשְׁתִּֽי׃" />
      <spi-samekh3 />
      <verse osisID="Lam.3.8" starts-with-sampe="samekh3" ends-with-sampe="samekh3" text="גַּ֣ם כִּ֤י אֶזְעַק֙ וַאֲשַׁוֵּ֔עַ שָׂתַ֖ם תְּפִלָּתִֽי׃" />
      <spi-samekh3 />
      <verse osisID="Lam.3.9" starts-with-sampe="samekh3" ends-with-sampe="samekh2" text="גָּדַ֤ר דְּרָכַי֙ בְּגָזִ֔ית נְתִיבֹתַ֖י עִוָּֽה׃" />
      <spi-samekh2 />
      <verse osisID="Lam.3.10" starts-with-sampe="samekh2" ends-with-sampe="samekh3">
        <text text="דֹּ֣ב אֹרֵ֥ב הוּא֙ לִ֔י " />
        <kq>
          <kq-k text="אריה" />
          <kq-q text="אֲרִ֖י" />
        </kq>
        <text text=" בְּמִסְתָּרִֽים׃" />
      </verse>
      <spi-samekh3 />
      <verse osisID="Lam.3.11" starts-with-sampe="samekh3" ends-with-sampe="samekh3" text="דְּרָכַ֥י סוֹרֵ֛ר וַֽיְפַשְּׁחֵ֖נִי שָׂמַ֥נִי שֹׁמֵֽם׃" />
      <spi-samekh3 />
      <verse osisID="Lam.3.12" starts-with-sampe="samekh3" ends-with-sampe="samekh2" text="דָּרַ֤ךְ קַשְׁתּוֹ֙ וַיַּצִּיבֵ֔נִי כַּמַּטָּרָ֖א לַחֵֽץ׃" />
      <spi-samekh2 />
      <verse osisID="Lam.3.13" starts-with-sampe="samekh2" ends-with-sampe="samekh3" text="הֵבִיא֙ בְּכִלְיֹתָ֔י בְּנֵ֖י אַשְׁפָּתֽוֹ׃" />
      <spi-samekh3 />
      <verse osisID="Lam.3.14" starts-with-sampe="samekh3" ends-with-sampe="samekh3" text="הָיִ֤יתִי שְּׂחֹק֙ לְכׇל־עַמִּ֔י נְגִינָתָ֖ם כׇּל־הַיּֽוֹם׃" />
      <spi-samekh3 />
      <verse osisID="Lam.3.15" starts-with-sampe="samekh3" ends-with-sampe="samekh2" text="הִשְׂבִּיעַ֥נִי בַמְּרוֹרִ֖ים הִרְוַ֥נִי לַעֲנָֽה׃" />
      <spi-samekh2 />
      <verse osisID="Lam.3.16" starts-with-sampe="samekh2" ends-with-sampe="samekh3" text="וַיַּגְרֵ֤ס בֶּֽחָצָץ֙ שִׁנָּ֔י הִכְפִּישַׁ֖נִי בָּאֵֽפֶר׃" />
      <spi-samekh3 />
      <verse osisID="Lam.3.17" starts-with-sampe="samekh3" ends-with-sampe="samekh3" text="וַתִּזְנַ֧ח מִשָּׁל֛וֹם נַפְשִׁ֖י נָשִׁ֥יתִי טוֹבָֽה׃" />
      <spi-samekh3 />
      <verse osisID="Lam.3.18" starts-with-sampe="samekh3" ends-with-sampe="samekh2" text="וָאֹמַר֙ אָבַ֣ד נִצְחִ֔י וְתוֹחַלְתִּ֖י מֵיְהֹוָֽה׃" />
      <spi-samekh2 />
      <verse osisID="Lam.3.19" starts-with-sampe="samekh2" ends-with-sampe="samekh3" text="זְכׇר־עׇנְיִ֥י וּמְרוּדִ֖י לַעֲנָ֥ה וָרֹֽאשׁ׃" />
      <spi-samekh3 />
      <verse osisID="Lam.3.20" starts-with-sampe="samekh3" ends-with-sampe="samekh3">
        <text text="זָכ֣וֹר תִּזְכּ֔וֹר " />
        <kq>
          <kq-k text="ותשיח" />
          <kq-q text="וְתָשׁ֥וֹחַ" />
        </kq>
        <text text=" עָלַ֖י נַפְשִֽׁי׃" />
      </verse>
      <spi-samekh3 />
      <verse osisID="Lam.3.21" starts-with-sampe="samekh3" ends-with-sampe="samekh2" text="זֹ֛את אָשִׁ֥יב אֶל־לִבִּ֖י עַל־כֵּ֥ן אוֹחִֽיל׃" />
      <spi-samekh2 />
      <verse osisID="Lam.3.22" starts-with-sampe="samekh2" ends-with-sampe="samekh3" text="חַֽסְדֵ֤י יְהֹוָה֙ כִּ֣י לֹא־תָ֔מְנוּ כִּ֥י לֹא־כָל֖וּ רַחֲמָֽיו׃" />
      <spi-samekh3 />
      <verse osisID="Lam.3.23" starts-with-sampe="samekh3" ends-with-sampe="samekh3" text="חֲדָשִׁים֙ לַבְּקָרִ֔ים רַבָּ֖ה אֱמוּנָתֶֽךָ׃" />
      <spi-samekh3 />
      <verse osisID="Lam.3.24" starts-with-sampe="samekh3" ends-with-sampe="samekh2" text="חֶלְקִ֤י יְהֹוָה֙ אָמְרָ֣ה נַפְשִׁ֔י עַל־כֵּ֖ן אוֹחִ֥יל לֽוֹ׃" />
      <spi-samekh2 />
      <verse osisID="Lam.3.25" starts-with-sampe="samekh2" ends-with-sampe="samekh3" text="ט֤וֹב יְהֹוָה֙ לְקֹוָ֔ו לְנֶ֖פֶשׁ תִּדְרְשֶֽׁנּוּ׃" />
      <spi-samekh3 />
      <verse osisID="Lam.3.26" starts-with-sampe="samekh3" ends-with-sampe="samekh3" text="ט֤וֹב וְיָחִיל֙ וְדוּמָ֔ם לִתְשׁוּעַ֖ת יְהֹוָֽה׃" />
      <spi-samekh3 />
      <verse osisID="Lam.3.27" starts-with-sampe="samekh3" ends-with-sampe="samekh2" text="ט֣וֹב לַגֶּ֔בֶר כִּֽי־יִשָּׂ֥א עֹ֖ל בִּנְעוּרָֽיו׃" />
      <spi-samekh2 />
      <verse osisID="Lam.3.28" starts-with-sampe="samekh2" ends-with-sampe="samekh3" text="יֵשֵׁ֤ב בָּדָד֙ וְיִדֹּ֔ם כִּ֥י נָטַ֖ל עָלָֽיו׃" />
      <spi-samekh3 />
      <verse osisID="Lam.3.29" starts-with-sampe="samekh3" ends-with-sampe="samekh3" text="יִתֵּ֤ן בֶּֽעָפָר֙ פִּ֔יהוּ אוּלַ֖י יֵ֥שׁ תִּקְוָֽה׃" />
      <spi-samekh3 />
      <verse osisID="Lam.3.30" starts-with-sampe="samekh3" ends-with-sampe="samekh2" text="יִתֵּ֧ן לְמַכֵּ֛הוּ לֶ֖חִי יִשְׂבַּ֥ע בְּחֶרְפָּֽה׃" />
      <spi-samekh2 />
      <verse osisID="Lam.3.31" starts-with-sampe="samekh2" ends-with-sampe="samekh3" text="כִּ֣י לֹ֥א יִזְנַ֛ח לְעוֹלָ֖ם אֲדֹנָֽי׃" />
      <spi-samekh3 />
      <verse osisID="Lam.3.32" starts-with-sampe="samekh3" ends-with-sampe="samekh3" text="כִּ֣י אִם־הוֹגָ֔ה וְרִחַ֖ם כְּרֹ֥ב חֲסָדָֽיו׃" />
      <spi-samekh3 />
      <verse osisID="Lam.3.33" starts-with-sampe="samekh3" ends-with-sampe="samekh2" text="כִּ֣י לֹ֤א עִנָּה֙ מִלִּבּ֔וֹ וַיַּגֶּ֖ה בְּנֵי־אִֽישׁ׃" />
      <spi-samekh2 />
      <verse osisID="Lam.3.34" starts-with-sampe="samekh2" ends-with-sampe="samekh3" text="לְדַכֵּא֙ תַּ֣חַת רַגְלָ֔יו כֹּ֖ל אֲסִ֥ירֵי אָֽרֶץ׃" />
      <spi-samekh3 />
      <verse osisID="Lam.3.35" starts-with-sampe="samekh3" ends-with-sampe="samekh3" text="לְהַטּוֹת֙ מִשְׁפַּט־גָּ֔בֶר נֶ֖גֶד פְּנֵ֥י עֶלְיֽוֹן׃" />
      <spi-samekh3 />
      <verse osisID="Lam.3.36" starts-with-sampe="samekh3" ends-with-sampe="samekh2">
        <text text="לְ" />
        <letter-small text="עַ" />
        <text text="וֵּ֤ת אָדָם֙ בְּרִיב֔וֹ אֲדֹנָ֖י לֹ֥א רָאָֽה׃" />
      </verse>
      <spi-samekh2 />
      <verse osisID="Lam.3.37" starts-with-sampe="samekh2" ends-with-sampe="samekh3" text="מִ֣י זֶ֤ה אָמַר֙ וַתֶּ֔הִי אֲדֹנָ֖י לֹ֥א צִוָּֽה׃" />
      <spi-samekh3 />
      <verse osisID="Lam.3.38" starts-with-sampe="samekh3" ends-with-sampe="samekh3" text="מִפִּ֤י עֶלְיוֹן֙ לֹ֣א תֵצֵ֔א הָרָע֖וֹת וְהַטּֽוֹב׃" />
      <spi-samekh3 />
      <verse osisID="Lam.3.39" starts-with-sampe="samekh3" ends-with-sampe="samekh2">
        <text text="מַה־יִּתְאוֹנֵן֙ אָדָ֣ם חָ֔י גֶּ֖בֶר עַל־" />
        <kq-trivial text="חֲטָאָֽו" />
        <text text="׃" />
      </verse>
      <spi-samekh2 />
      <verse osisID="Lam.3.40" starts-with-sampe="samekh2" ends-with-sampe="samekh3" text="נַחְפְּשָׂ֤ה דְרָכֵ֙ינוּ֙ וְֽנַחְקֹ֔רָה וְנָשׁ֖וּבָה עַד־יְהֹוָֽה׃" />
      <spi-samekh3 />
      <verse osisID="Lam.3.41" starts-with-sampe="samekh3" ends-with-sampe="samekh3" text="נִשָּׂ֤א לְבָבֵ֙נוּ֙ אֶל־כַּפָּ֔יִם אֶל־אֵ֖ל בַּשָּׁמָֽיִם׃" />
      <spi-samekh3 />
      <verse osisID="Lam.3.42" starts-with-sampe="samekh3" ends-with-sampe="samekh2" text="נַ֤חְנוּ פָשַׁ֙עְנוּ֙ וּמָרִ֔ינוּ אַתָּ֖ה לֹ֥א סָלָֽחְתָּ׃" />
      <spi-samekh2 />
      <verse osisID="Lam.3.43" starts-with-sampe="samekh2" ends-with-sampe="samekh3" text="סַכּ֤וֹתָה בָאַף֙ וַֽתִּרְדְּפֵ֔נוּ הָרַ֖גְתָּ לֹ֥א חָמָֽלְתָּ׃" />
      <spi-samekh3 />
      <verse osisID="Lam.3.44" starts-with-sampe="samekh3" ends-with-sampe="samekh3" text="סַכּ֤וֹתָה בֶֽעָנָן֙ לָ֔ךְ מֵעֲב֖וֹר תְּפִלָּֽה׃" />
      <spi-samekh3 />
      <verse osisID="Lam.3.45" starts-with-sampe="samekh3" ends-with-sampe="samekh2" text="סְחִ֧י וּמָא֛וֹס תְּשִׂימֵ֖נוּ בְּקֶ֥רֶב הָעַמִּֽים׃" />
      <spi-samekh2 />
      <verse osisID="Lam.3.46" starts-with-sampe="samekh2" ends-with-sampe="samekh3" text="פָּצ֥וּ עָלֵ֛ינוּ פִּיהֶ֖ם כׇּל־אֹיְבֵֽינוּ׃" />
      <spi-samekh3 />
      <verse osisID="Lam.3.47" starts-with-sampe="samekh3" ends-with-sampe="samekh3" text="פַּ֧חַד וָפַ֛חַת הָ֥יָה לָ֖נוּ הַשֵּׁ֥את וְהַשָּֽׁבֶר׃" />
      <spi-samekh3 />
      <verse osisID="Lam.3.48" starts-with-sampe="samekh3" ends-with-sampe="samekh2" text="פַּלְגֵי־מַ֙יִם֙ תֵּרַ֣ד עֵינִ֔י עַל־שֶׁ֖בֶר בַּת־עַמִּֽי׃" />
      <spi-samekh2 />
      <verse osisID="Lam.3.49" starts-with-sampe="samekh2" ends-with-sampe="samekh3" text="עֵינִ֧י נִגְּרָ֛ה וְלֹ֥א תִדְמֶ֖ה מֵאֵ֥ין הֲפֻגֽוֹת׃" />
      <spi-samekh3 />
      <verse osisID="Lam.3.50" starts-with-sampe="samekh3" ends-with-sampe="samekh3" text="עַד־יַשְׁקִ֣יף וְיֵ֔רֶא יְהֹוָ֖ה מִשָּׁמָֽיִם׃" />
      <spi-samekh3 />
      <verse osisID="Lam.3.51" starts-with-sampe="samekh3" ends-with-sampe="samekh2" text="עֵינִי֙ עֽוֹלְלָ֣ה לְנַפְשִׁ֔י מִכֹּ֖ל בְּנ֥וֹת עִירִֽי׃" />
      <spi-samekh2 />
      <verse osisID="Lam.3.52" starts-with-sampe="samekh2" ends-with-sampe="samekh3" text="צ֥וֹד צָד֛וּנִי כַּצִּפּ֖וֹר אֹיְבַ֥י חִנָּֽם׃" />
      <spi-samekh3 />
      <verse osisID="Lam.3.53" starts-with-sampe="samekh3" ends-with-sampe="samekh3" text="צָֽמְת֤וּ בַבּוֹר֙ חַיָּ֔י וַיַּדּוּ־אֶ֖בֶן בִּֽי׃" />
      <spi-samekh3 />
      <verse osisID="Lam.3.54" starts-with-sampe="samekh3" ends-with-sampe="samekh2" text="צָֽפוּ־מַ֥יִם עַל־רֹאשִׁ֖י אָמַ֥רְתִּי נִגְזָֽרְתִּי׃" />
      <spi-samekh2 />
      <verse osisID="Lam.3.55" starts-with-sampe="samekh2" ends-with-sampe="samekh3" text="קָרָ֤אתִי שִׁמְךָ֙ יְהֹוָ֔ה מִבּ֖וֹר תַּחְתִּיּֽוֹת׃" />
      <spi-samekh3 />
      <verse osisID="Lam.3.56" starts-with-sampe="samekh3" ends-with-sampe="samekh3" text="קוֹלִ֖י שָׁמָ֑עְתָּ אַל־תַּעְלֵ֧ם אׇזְנְךָ֛ לְרַוְחָתִ֖י לְשַׁוְעָתִֽי׃" />
      <spi-samekh3 />
      <verse osisID="Lam.3.57" starts-with-sampe="samekh3" ends-with-sampe="samekh2" text="קָרַ֙בְתָּ֙ בְּי֣וֹם אֶקְרָאֶ֔ךָּ אָמַ֖רְתָּ אַל־תִּירָֽא׃" />
      <spi-samekh2 />
      <verse osisID="Lam.3.58" starts-with-sampe="samekh2" ends-with-sampe="samekh3" text="רַ֧בְתָּ אֲדֹנָ֛י רִיבֵ֥י נַפְשִׁ֖י גָּאַ֥לְתָּ חַיָּֽי׃" />
      <spi-samekh3 />
      <verse osisID="Lam.3.59" starts-with-sampe="samekh3" ends-with-sampe="samekh3" text="רָאִ֤יתָה יְהֹוָה֙ עַוָּ֣תָתִ֔י שׇׁפְטָ֖ה מִשְׁפָּטִֽי׃" />
      <spi-samekh3 />
      <verse osisID="Lam.3.60" starts-with-sampe="samekh3" ends-with-sampe="samekh2" text="רָאִ֙יתָה֙ כׇּל־נִקְמָתָ֔ם כׇּל־מַחְשְׁבֹתָ֖ם לִֽי׃" />
      <spi-samekh2 />
      <verse osisID="Lam.3.61" starts-with-sampe="samekh2" ends-with-sampe="samekh3" text="שָׁמַ֤עְתָּ חֶרְפָּתָם֙ יְהֹוָ֔ה כׇּל־מַחְשְׁבֹתָ֖ם עָלָֽי׃" />
      <spi-samekh3 />
      <verse osisID="Lam.3.62" starts-with-sampe="samekh3" ends-with-sampe="samekh3" text="שִׂפְתֵ֤י קָמַי֙ וְהֶגְיוֹנָ֔ם עָלַ֖י כׇּל־הַיּֽוֹם׃" />
      <spi-samekh3 />
      <verse osisID="Lam.3.63" starts-with-sampe="samekh3" ends-with-sampe="samekh2" text="שִׁבְתָּ֤ם וְקִֽימָתָם֙ הַבִּ֔יטָה אֲנִ֖י מַנְגִּינָתָֽם׃" />
      <spi-samekh2 />
      <verse osisID="Lam.3.64" starts-with-sampe="samekh2" ends-with-sampe="samekh3" text="תָּשִׁ֨יב לָהֶ֥ם גְּמ֛וּל יְהֹוָ֖ה כְּמַעֲשֵׂ֥ה יְדֵיהֶֽם׃" />
      <spi-samekh3 />
      <verse osisID="Lam.3.65" starts-with-sampe="samekh3" ends-with-sampe="samekh3" text="תִּתֵּ֤ן לָהֶם֙ מְגִנַּת־לֵ֔ב תַּאֲלָֽתְךָ֖ לָהֶֽם׃" />
      <spi-samekh3 />
      <verse osisID="Lam.3.66" starts-with-sampe="samekh3" ends-with-sampe="pe2" text="תִּרְדֹּ֤ף בְּאַף֙ וְתַשְׁמִידֵ֔ם מִתַּ֖חַת שְׁמֵ֥י יְהֹוָֽה׃" />
    </chapter>
    <spi-pe2 />
    <chapter osisID="Lam.4">
      <verse osisID="Lam.4.1" starts-with-sampe="pe2" ends-with-sampe="samekh2" text="אֵיכָה֙ יוּעַ֣ם זָהָ֔ב יִשְׁנֶ֖א הַכֶּ֣תֶם הַטּ֑וֹב תִּשְׁתַּפֵּ֙כְנָה֙ אַבְנֵי־קֹ֔דֶשׁ בְּרֹ֖אשׁ כׇּל־חוּצֽוֹת׃" />
      <spi-samekh2 />
      <verse osisID="Lam.4.2" starts-with-sampe="samekh2" ends-with-sampe="samekh2" text="בְּנֵ֤י צִיּוֹן֙ הַיְקָרִ֔ים הַמְסֻלָּאִ֖ים בַּפָּ֑ז אֵיכָ֤ה נֶחְשְׁבוּ֙ לְנִבְלֵי־חֶ֔רֶשׂ מַעֲשֵׂ֖ה יְדֵ֥י יוֹצֵֽר׃" />
      <spi-samekh2 />
      <verse osisID="Lam.4.3" starts-with-sampe="samekh2" ends-with-sampe="samekh2">
        <text text="גַּם־" />
        <kq>
          <kq-q text="תַּנִּים֙" />
          <kq-k text="תנין" />
        </kq>
        <text text=" חָ֣לְצוּ שַׁ֔ד הֵינִ֖יקוּ גּוּרֵיהֶ֑ן בַּת־עַמִּ֣י לְאַכְזָ֔ר " />
        <kq>
          <kq-k text="כי ענים" />
          <kq-q text="כַּיְעֵינִ֖ים" />
        </kq>
        <text text=" בַּמִּדְבָּֽר׃" />
      </verse>
      <spi-samekh2 />
      <verse osisID="Lam.4.4" starts-with-sampe="samekh2" ends-with-sampe="samekh2" text="דָּבַ֨ק לְשׁ֥וֹן יוֹנֵ֛ק אֶל־חִכּ֖וֹ בַּצָּמָ֑א עֽוֹלָלִים֙ שָׁ֣אֲלוּ לֶ֔חֶם פֹּרֵ֖שׂ אֵ֥ין לָהֶֽם׃" />
      <spi-samekh2 />
      <verse osisID="Lam.4.5" starts-with-sampe="samekh2" ends-with-sampe="samekh2" text="הָאֹֽכְלִים֙ לְמַ֣עֲדַנִּ֔ים נָשַׁ֖מּוּ בַּחוּצ֑וֹת הָאֱמֻנִים֙ עֲלֵ֣י תוֹלָ֔ע חִבְּק֖וּ אַשְׁפַּתּֽוֹת׃" />
      <spi-samekh2 />
      <verse osisID="Lam.4.6" starts-with-sampe="samekh2" ends-with-sampe="samekh2" text="וַיִּגְדַּל֙ עֲוֺ֣ן בַּת־עַמִּ֔י מֵֽחַטַּ֖את סְדֹ֑ם הַֽהֲפוּכָ֣ה כְמוֹ־רָ֔גַע וְלֹא־חָ֥לוּ בָ֖הּ יָדָֽיִם׃" />
      <spi-samekh2 />
      <verse osisID="Lam.4.7" starts-with-sampe="samekh2" ends-with-sampe="samekh2" text="זַכּ֤וּ נְזִירֶ֙יהָ֙ מִשֶּׁ֔לֶג צַח֖וּ מֵחָלָ֑ב אָ֤דְמוּ עֶ֙צֶם֙ מִפְּנִינִ֔ים סַפִּ֖יר גִּזְרָתָֽם׃" />
      <spi-samekh2 />
      <verse osisID="Lam.4.8" starts-with-sampe="samekh2" ends-with-sampe="samekh2" text="חָשַׁ֤ךְ מִשְּׁחוֹר֙ תׇּֽאֳרָ֔ם לֹ֥א נִכְּר֖וּ בַּחוּצ֑וֹת צָפַ֤ד עוֹרָם֙ עַל־עַצְמָ֔ם יָבֵ֖שׁ הָיָ֥ה כָעֵֽץ׃" />
      <spi-samekh2 />
      <verse osisID="Lam.4.9" starts-with-sampe="samekh2" ends-with-sampe="samekh2" text="טוֹבִ֤ים הָיוּ֙ חַלְלֵי־חֶ֔רֶב מֵֽחַלְלֵ֖י רָעָ֑ב שֶׁ֣הֵ֤ם יָזֻ֙בוּ֙ מְדֻקָּרִ֔ים מִתְּנוּבֹ֖ת שָׂדָֽי׃" />
      <spi-samekh2 />
      <verse osisID="Lam.4.10" starts-with-sampe="samekh2" ends-with-sampe="samekh2" text="יְדֵ֗י נָשִׁים֙ רַחֲמָ֣נִיּ֔וֹת בִּשְּׁל֖וּ יַלְדֵיהֶ֑ן הָי֤וּ לְבָרוֹת֙ לָ֔מוֹ בְּשֶׁ֖בֶר בַּת־עַמִּֽי׃" />
      <spi-samekh2 />
      <verse osisID="Lam.4.11" starts-with-sampe="samekh2" ends-with-sampe="samekh2" text="כִּלָּ֤ה יְהֹוָה֙ אֶת־חֲמָת֔וֹ שָׁפַ֖ךְ חֲר֣וֹן אַפּ֑וֹ וַיַּצֶּת־אֵ֣שׁ בְּצִיּ֔וֹן וַתֹּ֖אכַל יְסֹדֹתֶֽיהָ׃" />
      <spi-samekh2 />
      <verse osisID="Lam.4.12" starts-with-sampe="samekh2" ends-with-sampe="samekh2">
        <text text="לֹ֤א הֶאֱמִ֙ינוּ֙ מַלְכֵי־אֶ֔רֶץ " />
        <kq>
          <kq-k text="וכל" />
          <kq-q text="כֹּ֖ל" />
        </kq>
        <text text=" יֹשְׁבֵ֣י תֵבֵ֑ל כִּ֤י יָבֹא֙ צַ֣ר וְאוֹיֵ֔ב בְּשַׁעֲרֵ֖י יְרוּשָׁלָֽ͏ִם׃" />
      </verse>
      <spi-samekh2 />
      <verse osisID="Lam.4.13" starts-with-sampe="samekh2" ends-with-sampe="samekh2" text="מֵֽחַטֹּ֣אות נְבִיאֶ֔יהָ עֲוֺנֹ֖ת כֹּהֲנֶ֑יהָ הַשֹּׁפְכִ֥ים בְּקִרְבָּ֖הּ דַּ֥ם צַדִּיקִֽים׃" />
      <spi-samekh2 />
      <verse osisID="Lam.4.14" starts-with-sampe="samekh2" ends-with-sampe="samekh2" text="נָע֤וּ עִוְרִים֙ בַּֽחוּצ֔וֹת נְגֹֽאֲל֖וּ בַּדָּ֑ם בְּלֹ֣א יֽוּכְל֔וּ יִגְּע֖וּ בִּלְבֻשֵׁיהֶֽם׃" />
      <spi-samekh2 />
      <verse osisID="Lam.4.15" starts-with-sampe="samekh2" ends-with-sampe="samekh2" text="ס֣וּרוּ טָמֵ֞א קָ֣רְאוּ לָ֗מוֹ ס֤וּרוּ ס֙וּרוּ֙ אַל־תִּגָּ֔עוּ כִּ֥י נָצ֖וּ גַּם־נָ֑עוּ אָֽמְרוּ֙ בַּגּוֹיִ֔ם לֹ֥א יוֹסִ֖פוּ לָגֽוּר׃" />
      <spi-samekh2 />
      <verse osisID="Lam.4.16" starts-with-sampe="samekh2" ends-with-sampe="samekh2">
        <text text="פְּנֵ֤י יְהֹוָה֙ חִלְּקָ֔ם לֹ֥א יוֹסִ֖יף לְהַבִּיטָ֑ם פְּנֵ֤י כֹהֲנִים֙ לֹ֣א נָשָׂ֔אוּ " />
        <kq>
          <kq-k text="זקנים" />
          <kq-q text="וּזְקֵנִ֖ים" />
        </kq>
        <text text=" לֹ֥א חָנָֽנוּ׃" />
      </verse>
      <spi-samekh2 />
      <verse osisID="Lam.4.17" starts-with-sampe="samekh2" ends-with-sampe="samekh2">
        <kq>
          <kq-k text="עודינה" />
          <kq-q text="עוֹדֵ֙ינוּ֙" />
        </kq>
        <text text=" תִּכְלֶ֣ינָה עֵינֵ֔ינוּ אֶל־עֶזְרָתֵ֖נוּ הָ֑בֶל בְּצִפִּיָּתֵ֣נוּ צִפִּ֔ינוּ אֶל־גּ֖וֹי לֹ֥א יוֹשִֽׁעַ׃" />
      </verse>
      <spi-samekh2 />
      <verse osisID="Lam.4.18" starts-with-sampe="samekh2" ends-with-sampe="samekh2" text="צָד֣וּ צְעָדֵ֔ינוּ מִלֶּ֖כֶת בִּרְחֹבֹתֵ֑ינוּ קָרַ֥ב קִצֵּ֛נוּ מָלְא֥וּ יָמֵ֖ינוּ כִּי־בָ֥א קִצֵּֽנוּ׃" />
      <spi-samekh2 />
      <verse osisID="Lam.4.19" starts-with-sampe="samekh2" ends-with-sampe="samekh2" text="קַלִּ֤ים הָיוּ֙ רֹדְפֵ֔ינוּ מִנִּשְׁרֵ֖י שָׁמָ֑יִם עַל־הֶהָרִ֣ים דְּלָקֻ֔נוּ בַּמִּדְבָּ֖ר אָ֥רְבוּ לָֽנוּ׃" />
      <spi-samekh2 />
      <verse osisID="Lam.4.20" starts-with-sampe="samekh2" ends-with-sampe="samekh2" text="ר֤וּחַ אַפֵּ֙ינוּ֙ מְשִׁ֣יחַ יְהֹוָ֔ה נִלְכַּ֖ד בִּשְׁחִיתוֹתָ֑ם אֲשֶׁ֣ר אָמַ֔רְנוּ בְּצִלּ֖וֹ נִֽחְיֶ֥ה בַגּוֹיִֽם׃" />
      <spi-samekh2 />
      <verse osisID="Lam.4.21" starts-with-sampe="samekh2" ends-with-sampe="samekh2">
        <text text="שִׂ֤ישִׂי וְשִׂמְחִי֙ בַּת־אֱד֔וֹם " />
        <kq>
          <kq-k text="יושבתי" />
          <kq-q text="יוֹשֶׁ֖בֶת" />
        </kq>
        <text text=" בְּאֶ֣רֶץ ע֑וּץ גַּם־עָלַ֙יִךְ֙ תַּעֲבׇר־כּ֔וֹס תִּשְׁכְּרִ֖י וְתִתְעָרִֽי׃" />
      </verse>
      <spi-samekh2 />
      <verse osisID="Lam.4.22" starts-with-sampe="samekh2" ends-with-sampe="pe2" text="תַּם־עֲוֺנֵךְ֙ בַּת־צִיּ֔וֹן לֹ֥א יוֹסִ֖יף לְהַגְלוֹתֵ֑ךְ פָּקַ֤ד עֲוֺנֵךְ֙ בַּת־אֱד֔וֹם גִּלָּ֖ה עַל־חַטֹּאתָֽיִךְ׃" />
    </chapter>
    <spi-pe2 />
    <chapter osisID="Lam.5">
      <verse osisID="Lam.5.1" starts-with-sampe="pe2">
        <text text="זְכֹ֤ר יְהֹוָה֙ מֶֽה־הָ֣יָה לָ֔נוּ " />
        <kq>
          <kq-k text="הביט" />
          <kq-q text="הַבִּ֖יטָה" />
        </kq>
        <text text=" וּרְאֵ֥ה אֶת־חֶרְפָּתֵֽנוּ׃" />
      </verse>
      <verse osisID="Lam.5.2" text="נַחֲלָתֵ֙נוּ֙ נֶֽהֶפְכָ֣ה לְזָרִ֔ים בָּתֵּ֖ינוּ לְנׇכְרִֽים׃" />
      <verse osisID="Lam.5.3">
        <text text="יְתוֹמִ֤ים הָיִ֙ינוּ֙ " />
        <kq>
          <kq-k text="אין" />
          <kq-q text="וְאֵ֣ין" />
        </kq>
        <text text=" אָ֔ב אִמֹּתֵ֖ינוּ כְּאַלְמָנֽוֹת׃" />
      </verse>
      <verse osisID="Lam.5.4" text="מֵימֵ֙ינוּ֙ בְּכֶ֣סֶף שָׁתִ֔ינוּ עֵצֵ֖ינוּ בִּמְחִ֥יר יָבֹֽאוּ׃" />
      <verse osisID="Lam.5.5">
        <text text="עַ֤ל צַוָּארֵ֙נוּ֙ נִרְדָּ֔פְנוּ יָגַ֖עְנוּ " />
        <kq>
          <kq-k text="לא" />
          <kq-q text="וְלֹ֥א" />
        </kq>
        <text text=" הֽוּנַֽח־לָֽנוּ׃" />
      </verse>
      <verse osisID="Lam.5.6" text="מִצְרַ֙יִם֙ נָתַ֣נּוּ יָ֔ד אַשּׁ֖וּר לִשְׂבֹּ֥עַֽ לָֽחֶם׃" />
      <verse osisID="Lam.5.7">
        <text text="אֲבֹתֵ֤ינוּ חָֽטְאוּ֙ " />
        <kq>
          <kq-k text="אינם" />
          <kq-q text="וְאֵינָ֔ם" />
        </kq>
        <text text=" " />
        <kq>
          <kq-k text="אנחנו" />
          <kq-q text="וַאֲנַ֖חְנוּ" />
        </kq>
        <text text=" עֲוֺנֹתֵיהֶ֥ם סָבָֽלְנוּ׃" />
      </verse>
      <verse osisID="Lam.5.8" text="עֲבָדִים֙ מָ֣שְׁלוּ בָ֔נוּ פֹּרֵ֖ק אֵ֥ין מִיָּדָֽם׃" />
      <verse osisID="Lam.5.9" text="בְּנַפְשֵׁ֙נוּ֙ נָבִ֣יא לַחְמֵ֔נוּ מִפְּנֵ֖י חֶ֥רֶב הַמִּדְבָּֽר׃" />
      <verse osisID="Lam.5.10" text="עוֹרֵ֙נוּ֙ כְּתַנּ֣וּר נִכְמָ֔רוּ מִפְּנֵ֖י זַלְעֲפ֥וֹת רָעָֽב׃" />
      <verse osisID="Lam.5.11" text="נָשִׁים֙ בְּצִיּ֣וֹן עִנּ֔וּ בְּתֻלֹ֖ת בְּעָרֵ֥י יְהוּדָֽה׃" />
      <verse osisID="Lam.5.12" text="שָׂרִים֙ בְּיָדָ֣ם נִתְל֔וּ פְּנֵ֥י זְקֵנִ֖ים לֹ֥א נֶהְדָּֽרוּ׃" />
      <verse osisID="Lam.5.13" text="בַּחוּרִים֙ טְח֣וֹן נָשָׂ֔אוּ וּנְעָרִ֖ים בָּעֵ֥ץ כָּשָֽׁלוּ׃" />
      <verse osisID="Lam.5.14" text="זְקֵנִים֙ מִשַּׁ֣עַר שָׁבָ֔תוּ בַּחוּרִ֖ים מִנְּגִינָתָֽם׃" />
      <verse osisID="Lam.5.15" text="שָׁבַת֙ מְשׂ֣וֹשׂ לִבֵּ֔נוּ נֶהְפַּ֥ךְ לְאֵ֖בֶל מְחֹלֵֽנוּ׃" />
      <verse osisID="Lam.5.16" text="נָֽפְלָה֙ עֲטֶ֣רֶת רֹאשֵׁ֔נוּ אֽוֹי־נָ֥א לָ֖נוּ כִּ֥י חָטָֽאנוּ׃" />
      <verse osisID="Lam.5.17" text="עַל־זֶ֗ה הָיָ֤ה דָוֶה֙ לִבֵּ֔נוּ עַל־אֵ֖לֶּה חָשְׁכ֥וּ עֵינֵֽינוּ׃" />
      <verse osisID="Lam.5.18" ends-with-sampe="pe2" text="עַ֤ל הַר־צִיּוֹן֙ שֶׁשָּׁמֵ֔ם שׁוּעָלִ֖ים הִלְּכוּ־בֽוֹ׃" />
      <spi-pe2 />
      <verse osisID="Lam.5.19" starts-with-sampe="pe2" text="אַתָּ֤ה יְהֹוָה֙ לְעוֹלָ֣ם תֵּשֵׁ֔ב כִּסְאֲךָ֖ לְד֥וֹר וָדֽוֹר׃" />
      <verse osisID="Lam.5.20" text="לָ֤מָּה לָנֶ֙צַח֙ תִּשְׁכָּחֵ֔נוּ תַּֽעַזְבֵ֖נוּ לְאֹ֥רֶךְ יָמִֽים׃" />
      <verse osisID="Lam.5.21">
        <text text="הֲשִׁיבֵ֨נוּ יְהֹוָ֤ה" />
        <lp-paseq />
        <text text="אֵלֶ֙יךָ֙ " />
        <kq>
          <kq-k text="ונשוב" />
          <kq-q text="וְֽנָשׁ֔וּבָה" />
        </kq>
        <text text=" חַדֵּ֥שׁ יָמֵ֖ינוּ כְּקֶֽדֶם׃" />
      </verse>
      <verse osisID="Lam.5.22">
        <text text="כִּ֚י אִם־מָאֹ֣ס מְאַסְתָּ֔נוּ קָצַ֥פְתָּ עָלֵ֖ינוּ עַד־מְאֹֽד׃" />
        <addendum text="השיבנו יהוה אליך ונשובה חדש ימינו כקדם" />
      </verse>
    </chapter>
  </book39>
</book24>

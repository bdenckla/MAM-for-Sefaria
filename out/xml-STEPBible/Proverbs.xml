<book39>
  <verse bcv_str="Proverbs 1:1">
    <mam-letter-large>
      <text>מִ֭</text>
    </mam-letter-large>
    <text>שְׁלֵי שְׁלֹמֹ֣ה בֶן־דָּוִ֑ד מֶ֝֗לֶךְ יִשְׂרָאֵֽל׃</text>
  </verse>
  <verse bcv_str="Proverbs 1:2">
    <text>לָדַ֣עַת חׇכְמָ֣ה וּמוּסָ֑ר לְ֝הָבִ֗ין אִמְרֵ֥י בִינָֽה׃</text>
  </verse>
  <verse bcv_str="Proverbs 1:3">
    <text>לָ֭קַחַת מוּסַ֣ר הַשְׂכֵּ֑ל צֶ֥דֶק וּ֝מִשְׁפָּ֗ט וּמֵשָׁרִֽים׃</text>
  </verse>
  <verse bcv_str="Proverbs 1:4">
    <text>לָתֵ֣ת לִפְתָאיִ֣ם עׇרְמָ֑ה לְ֝נַ֗עַר דַּ֣עַת וּמְזִמָּֽה׃</text>
  </verse>
  <verse bcv_str="Proverbs 1:5">
    <text>יִשְׁמַ֣ע חָ֭כָם וְי֣וֹסֶף לֶ֑קַח וְ֝נָב֗וֹן תַּחְבֻּל֥וֹת יִקְנֶֽה׃</text>
  </verse>
  <verse bcv_str="Proverbs 1:6">
    <text>לְהָבִ֣ין מָ֭שָׁל וּמְלִיצָ֑ה דִּבְרֵ֥י חֲ֝כָמִ֗ים וְחִידֹתָֽם׃</text>
  </verse>
  <verse bcv_str="Proverbs 1:7">
    <text>יִרְאַ֣ת יְ֭הֹוָה רֵאשִׁ֣ית דָּ֑עַת חׇכְמָ֥ה וּ֝מוּסָ֗ר אֱוִילִ֥ים בָּֽזוּ׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 1:8">
    <text>שְׁמַ֣ע בְּ֭נִי מוּסַ֣ר אָבִ֑יךָ וְאַל־תִּ֝טֹּ֗שׁ תּוֹרַ֥ת אִמֶּֽךָ׃</text>
  </verse>
  <verse bcv_str="Proverbs 1:9">
    <text>כִּ֤י </text>
    <mam-lp-legarmeih>
      <text>׀</text>
    </mam-lp-legarmeih>
    <text> לִוְיַ֤ת חֵ֓ן הֵ֬ם לְרֹאשֶׁ֑ךָ וַ֝עֲנָקִ֗ים לְגַרְגְּרֹתֶֽךָ׃</text>
  </verse>
  <verse bcv_str="Proverbs 1:10">
    <text>בְּנִ֡י אִם־יְפַתּ֥וּךָ חַ֝טָּאִ֗ים אַל־תֹּבֵֽא׃</text>
  </verse>
  <verse bcv_str="Proverbs 1:11">
    <text>אִם־יֹאמְרוּ֮ לְכָ֢ה אִ֫תָּ֥נוּ נֶאֶרְבָ֥ה לְדָ֑ם נִצְפְּנָ֖ה לְנָקִ֣י חִנָּֽם׃</text>
  </verse>
  <verse bcv_str="Proverbs 1:12">
    <text>נִ֭בְלָעֵם כִּשְׁא֣וֹל חַיִּ֑ים וּ֝תְמִימִ֗ים כְּי֣וֹרְדֵי בֽוֹר׃</text>
  </verse>
  <verse bcv_str="Proverbs 1:13">
    <text>כׇּל־ה֣וֹן יָקָ֣ר נִמְצָ֑א נְמַלֵּ֖א בָתֵּ֣ינוּ שָׁלָֽל׃</text>
  </verse>
  <verse bcv_str="Proverbs 1:14">
    <text>גּ֭וֹרָ֣לְךָ תַּפִּ֣יל בְּתוֹכֵ֑נוּ כִּ֥יס אֶ֝חָ֗ד יִהְיֶ֥ה לְכֻלָּֽנוּ׃</text>
  </verse>
  <verse bcv_str="Proverbs 1:15">
    <text>בְּנִ֗י אַל־תֵּלֵ֣ךְ בְּדֶ֣רֶךְ אִתָּ֑ם מְנַ֥ע רַ֝גְלְךָ֗ מִנְּתִיבָתָֽם׃</text>
  </verse>
  <verse bcv_str="Proverbs 1:16">
    <text>כִּ֣י רַ֭גְלֵיהֶם לָרַ֣ע יָר֑וּצוּ וִ֝ימַהֲר֗וּ לִשְׁפׇּךְ־דָּֽם׃</text>
  </verse>
  <verse bcv_str="Proverbs 1:17">
    <text>כִּֽי־חִ֭נָּם מְזֹרָ֣ה הָרָ֑שֶׁת בְּ֝עֵינֵ֗י כׇּל־בַּ֥עַל כָּנָֽף׃</text>
  </verse>
  <verse bcv_str="Proverbs 1:18">
    <text>וְ֭הֵם לְדָמָ֣ם יֶאֱרֹ֑בוּ יִ֝צְפְּנ֗וּ לְנַפְשֹׁתָֽם׃</text>
  </verse>
  <verse bcv_str="Proverbs 1:19">
    <text>כֵּ֗ן אׇ֭רְחוֹת כׇּל־בֹּ֣צֵֽעַ בָּ֑צַע אֶת־נֶ֖פֶשׁ בְּעָלָ֣יו יִקָּֽח׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 1:20">
    <text>חׇ֭כְמוֹת בַּח֣וּץ תָּרֹ֑נָּה בָּ֝רְחֹב֗וֹת תִּתֵּ֥ן קוֹלָֽהּ׃</text>
  </verse>
  <verse bcv_str="Proverbs 1:21">
    <text>בְּרֹ֥אשׁ הֹמִיּ֗וֹת תִּ֫קְרָ֥א בְּפִתְחֵ֖י שְׁעָרִ֥ים בָּעִ֗יר אֲמָרֶ֥יהָ תֹאמֵֽר׃</text>
  </verse>
  <verse bcv_str="Proverbs 1:22">
    <text>עַד־מָתַ֣י </text>
    <mam-lp-paseq>
      <text>׀</text>
    </mam-lp-paseq>
    <text> פְּתָיִם֮ תְּֽאֵהֲב֫וּ</text>
    <mam-implicit-maqaf>
      <text>־</text>
    </mam-implicit-maqaf>
    <text>פֶ֥תִי וְלֵצִ֗ים לָ֭צוֹן חָמְד֣וּ לָהֶ֑ם וּ֝כְסִילִ֗ים יִשְׂנְאוּ־דָֽעַת׃</text>
  </verse>
  <verse bcv_str="Proverbs 1:23">
    <text>תָּשׁ֗וּבוּ לְֽת֫וֹכַחְתִּ֥י הִנֵּ֤ה אַבִּ֣יעָה לָכֶ֣ם רוּחִ֑י אוֹדִ֖יעָה דְבָרַ֣י אֶתְכֶֽם׃</text>
  </verse>
  <verse bcv_str="Proverbs 1:24">
    <text>יַ֣עַן קָ֭רָאתִי וַתְּמָאֵ֑נוּ נָטִ֥יתִי יָ֝דִ֗י וְאֵ֣ין מַקְשִֽׁיב׃</text>
  </verse>
  <verse bcv_str="Proverbs 1:25">
    <text>וַתִּפְרְע֥וּ כׇל־עֲצָתִ֑י וְ֝תוֹכַחְתִּ֗י לֹ֣א אֲבִיתֶֽם׃</text>
  </verse>
  <verse bcv_str="Proverbs 1:26">
    <text>גַּם־אֲ֭נִי בְּאֵידְכֶ֣ם אֶשְׂחָ֑ק אֶ֝לְעַ֗ג בְּבֹ֣א פַחְדְּכֶֽם׃</text>
  </verse>
  <verse bcv_str="Proverbs 1:27">
    <text>בְּבֹ֤א </text>
    <mam-kq>
      <mam-kq-k>
        <text>(כשאוה)</text>
      </mam-kq-k>
      <text> </text>
      <mam-kq-q>
        <text>[כְשׁוֹאָ֨ה </text>
        <mam-lp-legarmeih>
          <text>׀</text>
        </mam-lp-legarmeih>
        <text>]</text>
      </mam-kq-q>
    </mam-kq>
    <text> פַּחְדְּכֶ֗ם וְֽ֭אֵידְכֶם כְּסוּפָ֣ה יֶאֱתֶ֑ה בְּבֹ֥א עֲ֝לֵיכֶ֗ם צָרָ֥ה וְצוּקָֽה׃</text>
  </verse>
  <verse bcv_str="Proverbs 1:28">
    <text>אָ֣ז יִ֭קְרָאֻנְנִי וְלֹ֣א אֶעֱנֶ֑ה יְ֝שַׁחֲרֻ֗נְנִי וְלֹ֣א יִמְצָאֻֽנְנִי׃</text>
  </verse>
  <verse bcv_str="Proverbs 1:29">
    <text>תַּ֭חַת כִּֽי־שָׂ֣נְאוּ דָ֑עַת וְיִרְאַ֥ת יְ֝הֹוָ֗ה לֹ֣א בָחָֽרוּ׃</text>
  </verse>
  <verse bcv_str="Proverbs 1:30">
    <text>לֹא־אָב֥וּ לַעֲצָתִ֑י נָ֝אֲצ֗וּ כׇּל־תּוֹכַחְתִּֽי׃</text>
  </verse>
  <verse bcv_str="Proverbs 1:31">
    <text>וְֽ֭יֹאכְלוּ מִפְּרִ֣י דַרְכָּ֑ם וּֽמִמֹּעֲצֹ֖תֵיהֶ֣ם יִשְׂבָּֽעוּ׃</text>
  </verse>
  <verse bcv_str="Proverbs 1:32">
    <text>כִּ֤י מְשׁוּבַ֣ת פְּתָיִ֣ם תַּהַרְגֵ֑ם וְשַׁלְוַ֖ת כְּסִילִ֣ים תְּאַבְּדֵֽם׃</text>
  </verse>
  <verse bcv_str="Proverbs 1:33">
    <text>וְשֹׁמֵ֣עַֽ לִ֭י יִשְׁכׇּן־בֶּ֑טַח וְ֝שַׁאֲנַ֗ן מִפַּ֥חַד רָעָֽה׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 2:1">
    <text>בְּ֭נִי אִם־תִּקַּ֣ח אֲמָרָ֑י וּ֝מִצְוֺתַ֗י תִּצְפֹּ֥ן אִתָּֽךְ׃</text>
  </verse>
  <verse bcv_str="Proverbs 2:2">
    <text>לְהַקְשִׁ֣יב לַחׇכְמָ֣ה אׇזְנֶ֑ךָ תַּטֶּ֥ה לִ֝בְּךָ֗ לַתְּבוּנָֽה׃</text>
  </verse>
  <verse bcv_str="Proverbs 2:3">
    <text>כִּ֤י אִ֣ם לַבִּינָ֣ה תִקְרָ֑א לַ֝תְּבוּנָ֗ה תִּתֵּ֥ן קוֹלֶֽךָ׃</text>
  </verse>
  <verse bcv_str="Proverbs 2:4">
    <text>אִם־תְּבַקְשֶׁ֥נָּה כַכָּ֑סֶף וְֽכַמַּטְמוֹנִ֥ים תַּחְפְּשֶֽׂנָּה׃</text>
  </verse>
  <verse bcv_str="Proverbs 2:5">
    <text>אָ֗ז תָּ֭בִין יִרְאַ֣ת יְהֹוָ֑ה וְדַ֖עַת אֱלֹהִ֣ים תִּמְצָֽא׃</text>
  </verse>
  <verse bcv_str="Proverbs 2:6">
    <text>כִּֽי־יְ֭הֹוָה יִתֵּ֣ן חׇכְמָ֑ה מִ֝פִּ֗יו דַּ֣עַת וּתְבוּנָֽה׃</text>
  </verse>
  <verse bcv_str="Proverbs 2:7">
    <mam-kq>
      <mam-kq-k>
        <text>(וצפן)</text>
      </mam-kq-k>
      <text> </text>
      <mam-kq-q>
        <text>[יִצְפֹּ֣ן]</text>
      </mam-kq-q>
    </mam-kq>
    <text> לַ֭יְשָׁרִים תּוּשִׁיָּ֑ה מָ֝גֵ֗ן לְהֹ֣לְכֵי תֹֽם׃</text>
  </verse>
  <verse bcv_str="Proverbs 2:8">
    <text>לִ֭נְצֹר אׇרְח֣וֹת מִשְׁפָּ֑ט וְדֶ֖רֶךְ חֲסִידָ֣ו יִשְׁמֹֽר׃</text>
  </verse>
  <verse bcv_str="Proverbs 2:9">
    <text>אָ֗ז תָּ֭בִין צֶ֣דֶק וּמִשְׁפָּ֑ט וּ֝מֵישָׁרִ֗ים כׇּל־מַעְגַּל־טֽוֹב׃</text>
  </verse>
  <verse bcv_str="Proverbs 2:10">
    <text>כִּֽי־תָב֣וֹא חׇכְמָ֣ה בְלִבֶּ֑ךָ וְ֝דַ֗עַת לְֽנַפְשְׁךָ֥ יִנְעָֽם׃</text>
  </verse>
  <verse bcv_str="Proverbs 2:11">
    <text>מְ֭זִמָּה תִּשְׁמֹ֥ר עָלֶ֗יךָ תְּבוּנָ֥ה תִנְצְרֶֽכָּה׃</text>
  </verse>
  <verse bcv_str="Proverbs 2:12">
    <text>לְ֭הַצִּ֣ילְךָ מִדֶּ֣רֶךְ רָ֑ע מֵ֝אִ֗ישׁ מְדַבֵּ֥ר תַּהְפֻּכֽוֹת׃</text>
  </verse>
  <verse bcv_str="Proverbs 2:13">
    <text>הַ֭עֹ֣זְבִים אׇרְח֣וֹת יֹ֑שֶׁר לָ֝לֶ֗כֶת בְּדַרְכֵי־חֹֽשֶׁךְ׃</text>
  </verse>
  <verse bcv_str="Proverbs 2:14">
    <text>הַ֭שְּׂמֵחִים לַעֲשׂ֥וֹת רָ֑ע יָ֝גִ֗ילוּ בְּֽתַהְפֻּכ֥וֹת רָֽע׃</text>
  </verse>
  <verse bcv_str="Proverbs 2:15">
    <text>אֲשֶׁ֣ר אׇרְחֹתֵיהֶ֣ם עִקְּשִׁ֑ים וּ֝נְלוֹזִ֗ים בְּמַעְגְּלוֹתָֽם׃</text>
  </verse>
  <verse bcv_str="Proverbs 2:16">
    <text>לְ֭הַצִּ֣ילְךָ מֵאִשָּׁ֣ה זָרָ֑ה מִ֝נׇּכְרִיָּ֗ה אֲמָרֶ֥יהָ הֶחֱלִֽיקָה׃</text>
  </verse>
  <verse bcv_str="Proverbs 2:17">
    <text>הַֽ֭עֹזֶבֶת אַלּ֣וּף נְעוּרֶ֑יהָ וְאֶת־בְּרִ֖ית אֱלֹהֶ֣יהָ שָׁכֵֽחָה׃</text>
  </verse>
  <verse bcv_str="Proverbs 2:18">
    <text>כִּ֤י שָׁ֣חָה אֶל־מָ֣וֶת בֵּיתָ֑הּ וְאֶל־רְ֝פָאִ֗ים מַעְגְּלֹתֶֽיהָ׃</text>
  </verse>
  <verse bcv_str="Proverbs 2:19">
    <text>כׇּל־בָּ֭אֶיהָ לֹ֣א יְשׁוּב֑וּן וְלֹֽא־יַ֝שִּׂ֗יגוּ אׇרְח֥וֹת חַיִּֽים׃</text>
  </verse>
  <verse bcv_str="Proverbs 2:20">
    <text>לְמַ֗עַן תֵּ֭לֵךְ בְּדֶ֣רֶךְ טוֹבִ֑ים וְאׇרְח֖וֹת צַדִּיקִ֣ים תִּשְׁמֹֽר׃</text>
  </verse>
  <verse bcv_str="Proverbs 2:21">
    <text>כִּֽי־יְשָׁרִ֥ים יִשְׁכְּנוּ־אָ֑רֶץ וּ֝תְמִימִ֗ים יִוָּ֥תְרוּ בָֽהּ׃</text>
  </verse>
  <verse bcv_str="Proverbs 2:22">
    <text>וּ֭רְשָׁעִים מֵאֶ֣רֶץ יִכָּרֵ֑תוּ וּ֝בוֹגְדִ֗ים יִסְּח֥וּ מִמֶּֽנָּה׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 3:1">
    <text>בְּ֭נִי תּוֹרָתִ֣י אַל־תִּשְׁכָּ֑ח וּ֝מִצְוֺתַ֗י יִצֹּ֥ר לִבֶּֽךָ׃</text>
  </verse>
  <verse bcv_str="Proverbs 3:2">
    <text>כִּ֤י אֹ֣רֶךְ יָ֭מִים וּשְׁנ֣וֹת חַיִּ֑ים וְ֝שָׁל֗וֹם יוֹסִ֥יפוּ לָֽךְ׃</text>
  </verse>
  <verse bcv_str="Proverbs 3:3">
    <text>חֶ֥סֶד וֶאֱמֶ֗ת אַֽל־יַ֫עַזְבֻ֥ךָ קׇשְׁרֵ֥ם עַל־גַּרְגְּרוֹתֶ֑יךָ כׇּ֝תְבֵ֗ם עַל־ל֥וּחַ לִבֶּֽךָ׃</text>
  </verse>
  <verse bcv_str="Proverbs 3:4">
    <text>וּמְצָא־חֵ֥ן וְשֵֽׂכֶל־ט֑וֹב בְּעֵינֵ֖י אֱלֹהִ֣ים וְאָדָֽם׃</text>
  </verse>
  <verse bcv_str="Proverbs 3:5">
    <text>בְּטַ֣ח אֶל־יְ֭הֹוָה בְּכׇל־לִבֶּ֑ךָ וְאֶל־בִּ֥֝ינָתְךָ֗ אַל־תִּשָּׁעֵֽן׃</text>
  </verse>
  <verse bcv_str="Proverbs 3:6">
    <text>בְּכׇל־דְּרָכֶ֥יךָ דָעֵ֑הוּ וְ֝ה֗וּא יְיַשֵּׁ֥ר אֹֽרְחֹתֶֽיךָ׃</text>
  </verse>
  <verse bcv_str="Proverbs 3:7">
    <text>אַל־תְּהִ֣י חָכָ֣ם בְּעֵינֶ֑יךָ יְרָ֥א אֶת־יְ֝הֹוָ֗ה וְס֣וּר מֵרָֽע׃</text>
  </verse>
  <verse bcv_str="Proverbs 3:8">
    <text>רִ֭פְאוּת תְּהִ֣י לְשׇׁרֶּ֑ךָ וְ֝שִׁקּ֗וּי לְעַצְמוֹתֶֽיךָ׃</text>
  </verse>
  <verse bcv_str="Proverbs 3:9">
    <text>כַּבֵּ֣ד אֶת־יְ֭הֹוָה מֵהוֹנֶ֑ךָ וּ֝מֵרֵאשִׁ֗ית כׇּל־תְּבוּאָתֶֽךָ׃</text>
  </verse>
  <verse bcv_str="Proverbs 3:10">
    <text>וְיִמָּלְא֣וּ אֲסָמֶ֣יךָ שָׂבָ֑ע וְ֝תִיר֗וֹשׁ יְקָבֶ֥יךָ יִפְרֹֽצוּ׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 3:11">
    <text>מוּסַ֣ר יְ֭הֹוָה בְּנִ֣י אַל־תִּמְאָ֑ס וְאַל־תָּ֝קֹ֗ץ בְּתוֹכַחְתּֽוֹ׃</text>
  </verse>
  <verse bcv_str="Proverbs 3:12">
    <text>כִּ֤י אֶ֥ת</text>
    <mam-implicit-maqaf>
      <text>־</text>
    </mam-implicit-maqaf>
    <text>אֲשֶׁ֣ר יֶאֱהַ֣ב יְהֹוָ֣ה יוֹכִ֑יחַ וּ֝כְאָ֗ב אֶת־בֵּ֥ן יִרְצֶֽה׃</text>
  </verse>
  <verse bcv_str="Proverbs 3:13">
    <text>אַשְׁרֵ֣י אָ֭דָם מָצָ֣א חׇכְמָ֑ה וְ֝אָדָ֗ם יָפִ֥יק תְּבוּנָֽה׃</text>
  </verse>
  <verse bcv_str="Proverbs 3:14">
    <text>כִּ֤י ט֣וֹב סַ֭חְרָהּ מִסְּחַר־כָּ֑סֶף וּ֝מֵחָר֗וּץ תְּבוּאָתָֽהּ׃</text>
  </verse>
  <verse bcv_str="Proverbs 3:15">
    <text>יְקָ֣רָה הִ֭יא </text>
    <mam-kq>
      <mam-kq-k>
        <text>(מפניים)</text>
      </mam-kq-k>
      <text> </text>
      <mam-kq-q>
        <text>[מִפְּנִינִ֑ים]</text>
      </mam-kq-q>
    </mam-kq>
    <text> וְכׇל־חֲ֝פָצֶ֗יךָ לֹ֣א יִֽשְׁווּ־בָֽהּ׃</text>
  </verse>
  <verse bcv_str="Proverbs 3:16">
    <text>אֹ֣רֶךְ יָ֭מִים בִּֽימִינָ֑הּ בִּ֝שְׂמֹאולָ֗הּ עֹ֣שֶׁר וְכָבֽוֹד׃</text>
  </verse>
  <verse bcv_str="Proverbs 3:17">
    <text>דְּרָכֶ֥יהָ דַרְכֵי־נֹ֑עַם וְֽכׇל־נְתִ֖יבוֹתֶ֣יהָ שָׁלֽוֹם׃</text>
  </verse>
  <verse bcv_str="Proverbs 3:18">
    <text>עֵץ־חַיִּ֣ים הִ֭יא לַמַּחֲזִיקִ֣ים בָּ֑הּ וְֽתֹמְכֶ֥יהָ מְאֻשָּֽׁר׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 3:19">
    <text>יְֽהֹוָ֗ה בְּחׇכְמָ֥ה יָסַד־אָ֑רֶץ כּוֹנֵ֥ן שָׁ֝מַ֗יִם בִּתְבוּנָֽה׃</text>
  </verse>
  <verse bcv_str="Proverbs 3:20">
    <text>בְּ֭דַעְתּוֹ תְּהוֹמ֣וֹת נִבְקָ֑עוּ וּ֝שְׁחָקִ֗ים יִרְעֲפוּ־טָֽל׃</text>
  </verse>
  <verse bcv_str="Proverbs 3:21">
    <text>בְּ֭נִי אַל־יָלֻ֣זוּ מֵעֵינֶ֑יךָ נְצֹ֥ר תֻּ֝שִׁיָּ֗ה וּמְזִמָּֽה׃</text>
  </verse>
  <verse bcv_str="Proverbs 3:22">
    <text>וְיִֽהְי֣וּ חַיִּ֣ים לְנַפְשֶׁ֑ךָ וְ֝חֵ֗ן לְגַרְגְּרֹתֶֽיךָ׃</text>
  </verse>
  <verse bcv_str="Proverbs 3:23">
    <text>אָ֤ז תֵּלֵ֣ךְ לָבֶ֣טַח דַּרְכֶּ֑ךָ וְ֝רַגְלְךָ֗ לֹ֣א תִגּֽוֹף׃</text>
  </verse>
  <verse bcv_str="Proverbs 3:24">
    <text>אִם־תִּשְׁכַּ֥ב לֹֽא־תִפְחָ֑ד וְ֝שָׁכַבְתָּ֗ וְֽעָרְבָ֥ה שְׁנָתֶֽךָ׃</text>
  </verse>
  <verse bcv_str="Proverbs 3:25">
    <text>אַל־תִּ֭ירָא מִפַּ֣חַד פִּתְאֹ֑ם וּמִשֹּׁאַ֥ת רְ֝שָׁעִ֗ים כִּ֣י תָבֹֽא׃</text>
  </verse>
  <verse bcv_str="Proverbs 3:26">
    <text>כִּֽי־יְ֭הֹוָה יִֽהְיֶ֣ה בְכִסְלֶ֑ךָ וְשָׁמַ֖ר רַגְלְךָ֣ מִלָּֽכֶד׃</text>
  </verse>
  <verse bcv_str="Proverbs 3:27">
    <text>אַל־תִּמְנַע־ט֥וֹב מִבְּעָלָ֑יו בִּֽהְי֨וֹת לְאֵ֖ל </text>
    <mam-kq>
      <mam-kq-k>
        <text>(ידיך)</text>
      </mam-kq-k>
      <text> </text>
      <mam-kq-q>
        <text>[יָדְךָ֣]</text>
      </mam-kq-q>
    </mam-kq>
    <text> לַעֲשֽׂוֹת׃</text>
  </verse>
  <verse bcv_str="Proverbs 3:28">
    <text>אַל־תֹּ֘אמַ֤ר </text>
    <mam-kq>
      <mam-kq-k>
        <text>(לרעיך)</text>
      </mam-kq-k>
      <text> </text>
      <mam-kq-q>
        <text>[לְרֵעֲךָ֨ </text>
        <mam-lp-legarmeih>
          <text>׀</text>
        </mam-lp-legarmeih>
        <text>]</text>
      </mam-kq-q>
    </mam-kq>
    <text> לֵ֣ךְ וָ֭שׁוּב וּמָחָ֥ר אֶתֵּ֗ן וְיֵ֣שׁ אִתָּֽךְ׃</text>
  </verse>
  <verse bcv_str="Proverbs 3:29">
    <text>אַל־תַּחֲרֹ֣שׁ עַל־רֵעֲךָ֣ רָעָ֑ה וְהֽוּא־יוֹשֵׁ֖ב לָבֶ֣טַח אִתָּֽךְ׃</text>
  </verse>
  <verse bcv_str="Proverbs 3:30">
    <text>אַל־</text>
    <mam-kq>
      <mam-kq-q>
        <text>[תָּרִ֣יב]</text>
      </mam-kq-q>
      <text> </text>
      <mam-kq-k>
        <text>(תרוב)</text>
      </mam-kq-k>
    </mam-kq>
    <text> עִם־אָדָ֣ם חִנָּ֑ם אִם־לֹ֖א גְמָלְךָ֣ רָעָֽה׃</text>
  </verse>
  <verse bcv_str="Proverbs 3:31">
    <text>אַל־תְּ֭קַנֵּא בְּאִ֣ישׁ חָמָ֑ס וְאַל־תִּ֝בְחַ֗ר בְּכׇל־דְּרָכָֽיו׃</text>
  </verse>
  <verse bcv_str="Proverbs 3:32">
    <text>כִּ֤י תוֹעֲבַ֣ת יְהֹוָ֣ה נָל֑וֹז וְֽאֶת־יְשָׁרִ֥ים סוֹדֽוֹ׃</text>
  </verse>
  <verse bcv_str="Proverbs 3:33">
    <text>מְאֵרַ֣ת יְ֭הֹוָה בְּבֵ֣ית רָשָׁ֑ע וּנְוֵ֖ה צַדִּיקִ֣ים יְבָרֵֽךְ׃</text>
  </verse>
  <verse bcv_str="Proverbs 3:34">
    <text>אִם־לַלֵּצִ֥ים הֽוּא־יָלִ֑יץ </text>
    <mam-kq>
      <mam-kq-k>
        <text>(ולעניים)</text>
      </mam-kq-k>
      <text> </text>
      <mam-kq-q>
        <text>[וְ֝לַעֲנָוִ֗ים]</text>
      </mam-kq-q>
    </mam-kq>
    <text> יִתֶּן־חֵֽן׃</text>
  </verse>
  <verse bcv_str="Proverbs 3:35">
    <text>כָּ֭בוֹד חֲכָמִ֣ים יִנְחָ֑לוּ וּ֝כְסִילִ֗ים מֵרִ֥ים קָלֽוֹן׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 4:1">
    <text>שִׁמְע֣וּ בָ֭נִים מ֣וּסַר אָ֑ב וְ֝הַקְשִׁ֗יבוּ לָדַ֥עַת בִּינָֽה׃</text>
  </verse>
  <verse bcv_str="Proverbs 4:2">
    <text>כִּ֤י לֶ֣קַח ט֭וֹב נָתַ֣תִּי לָכֶ֑ם תּ֝וֹרָתִ֗י אַֽל־תַּעֲזֹֽבוּ׃</text>
  </verse>
  <verse bcv_str="Proverbs 4:3">
    <text>כִּֽי־בֵ֭ן הָיִ֣יתִי לְאָבִ֑י רַ֥ךְ וְ֝יָחִ֗יד לִפְנֵ֥י אִמִּֽי׃</text>
  </verse>
  <verse bcv_str="Proverbs 4:4">
    <text>וַיֹּרֵ֗נִי וַיֹּ֥אמֶר לִ֗י יִֽתְמׇךְ־דְּבָרַ֥י לִבֶּ֑ךָ שְׁמֹ֖ר מִצְוֺתַ֣י וֶחְיֵֽה׃</text>
  </verse>
  <verse bcv_str="Proverbs 4:5">
    <text>קְנֵ֣ה חׇ֭כְמָה קְנֵ֣ה בִינָ֑ה אַל־תִּשְׁכַּ֥ח וְאַל־תֵּ֝֗ט מֵאִמְרֵי־פִֽי׃</text>
  </verse>
  <verse bcv_str="Proverbs 4:6">
    <text>אַל־תַּעַזְבֶ֥הָ וְתִשְׁמְרֶ֑ךָּ אֱהָבֶ֥הָ וְתִצְּרֶֽךָּ׃</text>
  </verse>
  <verse bcv_str="Proverbs 4:7">
    <text>רֵאשִׁ֣ית חׇ֭כְמָה קְנֵ֣ה חׇכְמָ֑ה וּבְכׇל־קִ֝נְיָנְךָ֗ קְנֵ֣ה בִינָֽה׃</text>
  </verse>
  <verse bcv_str="Proverbs 4:8">
    <text>סַלְסְלֶ֥הָ וּֽתְרוֹמְמֶ֑ךָּ תְּ֝כַבֵּ֗דְךָ כִּ֣י תְחַבְּקֶֽנָּה׃</text>
  </verse>
  <verse bcv_str="Proverbs 4:9">
    <text>תִּתֵּ֣ן לְ֭רֹאשְׁךָ לִוְיַת־חֵ֑ן עֲטֶ֖רֶת תִּפְאֶ֣רֶת תְּמַגְּנֶֽךָּ׃</text>
  </verse>
  <verse bcv_str="Proverbs 4:10">
    <text>שְׁמַ֣ע בְּ֭נִי וְקַ֣ח אֲמָרָ֑י וְיִרְבּ֥וּ לְ֝ךָ֗ שְׁנ֣וֹת חַיִּֽים׃</text>
  </verse>
  <verse bcv_str="Proverbs 4:11">
    <text>בְּדֶ֣רֶךְ חׇ֭כְמָה הֹרֵיתִ֑יךָ הִ֝דְרַכְתִּ֗יךָ בְּמַעְגְּלֵי־יֹֽשֶׁר׃</text>
  </verse>
  <verse bcv_str="Proverbs 4:12">
    <text>בְּֽ֭לֶכְתְּךָ לֹא־יֵצַ֣ר צַעֲדֶ֑ךָ וְאִם־תָּ֝ר֗וּץ לֹ֣א תִכָּשֵֽׁל׃</text>
  </verse>
  <verse bcv_str="Proverbs 4:13">
    <text>הַחֲזֵ֣ק בַּמּוּסָ֣ר אַל־תֶּ֑רֶף נִ֝צְּרֶ֗הָ כִּי־הִ֥יא חַיֶּֽיךָ׃</text>
  </verse>
  <verse bcv_str="Proverbs 4:14">
    <text>בְּאֹ֣רַח רְ֭שָׁעִים אַל־תָּבֹ֑א וְאַל־תְּ֝אַשֵּׁ֗ר בְּדֶ֣רֶךְ רָעִֽים׃</text>
  </verse>
  <verse bcv_str="Proverbs 4:15">
    <text>פְּרָעֵ֥הוּ אַל־תַּעֲבׇר־בּ֑וֹ שְׂטֵ֖ה מֵעָלָ֣יו וַעֲבֹֽר׃</text>
  </verse>
  <verse bcv_str="Proverbs 4:16">
    <text>כִּ֤י לֹ֣א יִֽ֭שְׁנוּ אִם־לֹ֣א יָרֵ֑עוּ וְֽנִגְזְלָ֥ה שְׁ֝נָתָ֗ם אִם־לֹ֥א </text>
    <mam-kq>
      <mam-kq-k>
        <text>(יכשולו)</text>
      </mam-kq-k>
      <text> </text>
      <mam-kq-q>
        <text>[יַכְשִֽׁילוּ]</text>
      </mam-kq-q>
    </mam-kq>
    <text>׃</text>
  </verse>
  <verse bcv_str="Proverbs 4:17">
    <text>כִּ֣י לָ֭חֲמוּ לֶ֣חֶם רֶ֑שַׁע וְיֵ֖ין חֲמָסִ֣ים יִשְׁתּֽוּ׃</text>
  </verse>
  <verse bcv_str="Proverbs 4:18">
    <text>וְאֹ֣רַח צַ֭דִּיקִים כְּא֣וֹר נֹ֑גַהּ הוֹלֵ֥ךְ וָ֝א֗וֹר עַד־נְכ֥וֹן הַיּֽוֹם׃</text>
  </verse>
  <verse bcv_str="Proverbs 4:19">
    <text>דֶּ֣רֶךְ רְ֭שָׁעִים כָּאֲפֵלָ֑ה לֹ֥א יָ֝דְע֗וּ בַּמֶּ֥ה יִכָּשֵֽׁלוּ׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 4:20">
    <text>בְּ֭נִי לִדְבָרַ֣י הַקְשִׁ֑יבָה לַ֝אֲמָרַ֗י הַט־אׇזְנֶֽךָ׃</text>
  </verse>
  <verse bcv_str="Proverbs 4:21">
    <text>אַל־יַלִּ֥יזוּ מֵעֵינֶ֑יךָ שׇׁ֝מְרֵ֗ם בְּת֣וֹךְ לְבָבֶֽךָ׃</text>
  </verse>
  <verse bcv_str="Proverbs 4:22">
    <text>כִּֽי־חַיִּ֣ים הֵ֭ם לְמֹצְאֵיהֶ֑ם וּֽלְכׇל־בְּשָׂר֥וֹ מַרְפֵּֽא׃</text>
  </verse>
  <verse bcv_str="Proverbs 4:23">
    <text>מִֽכׇּל־מִ֭שְׁמָר נְצֹ֣ר לִבֶּ֑ךָ כִּֽי־מִ֝מֶּ֗נּוּ תּוֹצְא֥וֹת חַיִּֽים׃</text>
  </verse>
  <verse bcv_str="Proverbs 4:24">
    <text>הָסֵ֣ר מִ֭מְּךָ עִקְּשׁ֣וּת פֶּ֑ה וּלְז֥וּת שְׂ֝פָתַ֗יִם הַרְחֵ֥ק מִמֶּֽךָּ׃</text>
  </verse>
  <verse bcv_str="Proverbs 4:25">
    <text>עֵ֭ינֶיךָ לְנֹ֣כַח יַבִּ֑יטוּ וְ֝עַפְעַפֶּ֗יךָ יַיְשִׁ֥רוּ נֶגְדֶּֽךָ׃</text>
  </verse>
  <verse bcv_str="Proverbs 4:26">
    <text>פַּ֭לֵּס מַעְגַּ֣ל רַגְלֶ֑ךָ וְֽכׇל־דְּרָכֶ֥יךָ יִכֹּֽנוּ׃</text>
  </verse>
  <verse bcv_str="Proverbs 4:27">
    <text>אַֽל־תֵּט־יָמִ֥ין וּשְׂמֹ֑אול הָסֵ֖ר רַגְלְךָ֣ מֵרָֽע׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 5:1">
    <text>בְּ֭נִי לְחׇכְמָתִ֣י הַקְשִׁ֑יבָה לִ֝תְבוּנָתִ֗י הַט־אׇזְנֶֽךָ׃</text>
  </verse>
  <verse bcv_str="Proverbs 5:2">
    <text>לִשְׁמֹ֥ר מְזִמּ֑וֹת וְ֝דַ֗עַת שְׂפָתֶ֥יךָ יִנְצֹֽרוּ׃</text>
  </verse>
  <verse bcv_str="Proverbs 5:3">
    <text>כִּ֤י נֹ֣פֶת תִּ֭טֹּפְנָה שִׂפְתֵ֣י זָרָ֑ה וְחָלָ֖ק מִשֶּׁ֣מֶן חִכָּֽהּ׃</text>
  </verse>
  <verse bcv_str="Proverbs 5:4">
    <text>וְֽ֭אַחֲרִיתָהּ מָרָ֣ה כַֽלַּעֲנָ֑ה חַ֝דָּ֗ה כְּחֶ֣רֶב פִּיּֽוֹת׃</text>
  </verse>
  <verse bcv_str="Proverbs 5:5">
    <text>רַ֭גְלֶיהָ יֹרְד֣וֹת מָ֑וֶת שְׁ֝א֗וֹל צְעָדֶ֥יהָ יִתְמֹֽכוּ׃</text>
  </verse>
  <verse bcv_str="Proverbs 5:6">
    <text>אֹ֣רַח חַ֭יִּים פֶּן־תְּפַלֵּ֑ס נָע֥וּ מַ֝עְגְּלֹתֶ֗יהָ לֹ֣א תֵדָֽע׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 5:7">
    <text>וְעַתָּ֣ה בָ֭נִים שִׁמְעוּ־לִ֑י וְאַל־תָּ֝ס֗וּרוּ מֵאִמְרֵי־פִֽי׃</text>
  </verse>
  <verse bcv_str="Proverbs 5:8">
    <text>הַרְחֵ֣ק מֵעָלֶ֣יהָ דַרְכֶּ֑ךָ וְאַל־תִּ֝קְרַ֗ב אֶל־פֶּ֥תַח בֵּיתָֽהּ׃</text>
  </verse>
  <verse bcv_str="Proverbs 5:9">
    <text>פֶּן־תִּתֵּ֣ן לַאֲחֵרִ֣ים הוֹדֶ֑ךָ וּ֝שְׁנֹתֶ֗יךָ לְאַכְזָרִֽי׃</text>
  </verse>
  <verse bcv_str="Proverbs 5:10">
    <text>פֶּֽן־יִשְׂבְּע֣וּ זָרִ֣ים כֹּחֶ֑ךָ וַ֝עֲצָבֶ֗יךָ בְּבֵ֣ית נׇכְרִֽי׃</text>
  </verse>
  <verse bcv_str="Proverbs 5:11">
    <text>וְנָהַמְתָּ֥ בְאַחֲרִיתֶ֑ךָ בִּכְל֥וֹת בְּ֝שָׂרְךָ֗ וּשְׁאֵרֶֽךָ׃</text>
  </verse>
  <verse bcv_str="Proverbs 5:12">
    <text>וְֽאָמַרְתָּ֗ אֵ֭יךְ שָׂנֵ֣אתִי מוּסָ֑ר וְ֝תוֹכַ֗חַת נָאַ֥ץ לִבִּֽי׃</text>
  </verse>
  <verse bcv_str="Proverbs 5:13">
    <text>וְֽלֹא־שָׁ֭מַעְתִּי בְּק֣וֹל מוֹרָ֑י וְ֝לִֽמְלַמְּדַ֗י לֹֽא־הִטִּ֥יתִי אׇזְנִֽי׃</text>
  </verse>
  <verse bcv_str="Proverbs 5:14">
    <text>כִּ֭מְעַט הָיִ֣יתִי בְכׇל־רָ֑ע בְּת֖וֹךְ קָהָ֣ל וְעֵדָֽה׃</text>
  </verse>
  <verse bcv_str="Proverbs 5:15">
    <text>שְׁתֵה־מַ֥יִם מִבּוֹרֶ֑ךָ וְ֝נֹזְלִ֗ים מִתּ֥וֹךְ בְּאֵרֶֽךָ׃</text>
  </verse>
  <verse bcv_str="Proverbs 5:16">
    <text>יָפ֣וּצוּ מַעְיְנֹתֶ֣יךָ ח֑וּצָה בָּ֝רְחֹב֗וֹת פַּלְגֵי־מָֽיִם׃</text>
  </verse>
  <verse bcv_str="Proverbs 5:17">
    <text>יִֽהְיוּ־לְךָ֥ לְבַדֶּ֑ךָ וְאֵ֖ין לְזָרִ֣ים אִתָּֽךְ׃</text>
  </verse>
  <verse bcv_str="Proverbs 5:18">
    <text>יְהִֽי־מְקוֹרְךָ֥ בָר֑וּךְ וּ֝שְׂמַ֗ח מֵאֵ֥שֶׁת נְעוּרֶֽךָ׃</text>
  </verse>
  <verse bcv_str="Proverbs 5:19">
    <text>אַיֶּ֥לֶת אֲהָבִ֗ים וְֽיַ֫עֲלַת־חֵ֥ן דַּ֭דֶּיהָ יְרַוֻּ֣ךָ בְכׇל־עֵ֑ת בְּ֝אַהֲבָתָ֗הּ תִּשְׁגֶּ֥ה תָמִֽיד׃</text>
  </verse>
  <verse bcv_str="Proverbs 5:20">
    <text>וְלָ֤מָּה תִשְׁגֶּ֣ה בְנִ֣י בְזָרָ֑ה וּ֝תְחַבֵּ֗ק חֵ֣ק נׇכְרִיָּֽה׃</text>
  </verse>
  <verse bcv_str="Proverbs 5:21">
    <text>כִּ֤י נֹ֨כַח </text>
    <mam-lp-legarmeih>
      <text>׀</text>
    </mam-lp-legarmeih>
    <text> עֵינֵ֣י יְ֭הֹוָה דַּרְכֵי־אִ֑ישׁ וְֽכׇל־מַעְגְּלֹתָ֥יו מְפַלֵּֽס׃</text>
  </verse>
  <verse bcv_str="Proverbs 5:22">
    <text>עֲֽווֹנֹתָ֗יו יִלְכְּדֻנ֥וֹ אֶת־הָרָשָׁ֑ע וּבְחַבְלֵ֥י חַ֝טָּאת֗וֹ יִתָּמֵֽךְ׃</text>
  </verse>
  <verse bcv_str="Proverbs 5:23">
    <text>ה֗וּא יָ֭מוּת בְּאֵ֣ין מוּסָ֑ר וּבְרֹ֖ב אִוַּלְתּ֣וֹ יִשְׁגֶּֽה׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 6:1">
    <text>בְּ֭נִי אִם־עָרַ֣בְתָּ לְרֵעֶ֑ךָ תָּקַ֖עְתָּ לַזָּ֣ר כַּפֶּֽיךָ׃</text>
  </verse>
  <verse bcv_str="Proverbs 6:2">
    <text>נוֹקַ֥שְׁתָּ בְאִמְרֵי־פִ֑יךָ נִ֝לְכַּ֗דְתָּ בְּאִמְרֵי־פִֽיךָ׃</text>
  </verse>
  <verse bcv_str="Proverbs 6:3">
    <text>עֲשֵׂ֨ה זֹ֥את אֵפ֪וֹא </text>
    <mam-lp-paseq>
      <text>׀</text>
    </mam-lp-paseq>
    <text> בְּנִ֡י וְֽהִנָּצֵ֗ל כִּ֘י בָ֤אתָ בְכַף־רֵעֶ֑ךָ לֵ֥ךְ הִ֝תְרַפֵּ֗ס וּרְהַ֥ב רֵעֶֽיךָ׃</text>
  </verse>
  <verse bcv_str="Proverbs 6:4">
    <text>אַל־תִּתֵּ֣ן שֵׁנָ֣ה לְעֵינֶ֑יךָ וּ֝תְנוּמָ֗ה לְעַפְעַפֶּֽיךָ׃</text>
  </verse>
  <verse bcv_str="Proverbs 6:5">
    <text>הִ֭נָּצֵל כִּצְבִ֣י מִיָּ֑ד וּ֝כְצִפּ֗וֹר מִיַּ֥ד יָקֽוּשׁ׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 6:6">
    <text>לֵֽךְ־אֶל־נְמָלָ֥ה עָצֵ֑ל רְאֵ֖ה דְרָכֶ֣יהָ וַחֲכָֽם׃</text>
  </verse>
  <verse bcv_str="Proverbs 6:7">
    <text>אֲשֶׁ֖ר אֵֽין־לָ֥הּ קָצִ֗ין שֹׁטֵ֥ר וּמֹשֵֽׁל׃</text>
  </verse>
  <verse bcv_str="Proverbs 6:8">
    <text>תָּכִ֣ין בַּקַּ֣יִץ לַחְמָ֑הּ אָגְרָ֥ה בַ֝קָּצִ֗יר מַֽאֲכָלָֽהּ׃</text>
  </verse>
  <verse bcv_str="Proverbs 6:9">
    <text>עַד־מָתַ֖י עָצֵ֥ל </text>
    <mam-lp-paseq>
      <text>׀</text>
    </mam-lp-paseq>
    <text> תִּשְׁכָּ֑ב מָ֝תַ֗י תָּק֥וּם מִשְּׁנָתֶֽךָ׃</text>
  </verse>
  <verse bcv_str="Proverbs 6:10">
    <text>מְעַ֣ט שֵׁ֭נוֹת מְעַ֣ט תְּנוּמ֑וֹת מְעַ֓ט </text>
    <mam-lp-legarmeih>
      <text>׀</text>
    </mam-lp-legarmeih>
    <text> חִבֻּ֖ק יָדַ֣יִם לִשְׁכָּֽב׃</text>
  </verse>
  <verse bcv_str="Proverbs 6:11">
    <text>וּבָֽא־כִמְהַלֵּ֥ךְ רֵאשֶׁ֑ךָ וּ֝מַחְסֹרְךָ֗ כְּאִ֣ישׁ מָגֵֽן׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 6:12">
    <text>אָדָ֣ם בְּ֭לִיַּעַל אִ֣ישׁ אָ֑וֶן ה֝וֹלֵ֗ךְ עִקְּשׁ֥וּת פֶּֽה׃</text>
  </verse>
  <verse bcv_str="Proverbs 6:13">
    <text>קֹרֵ֣ץ </text>
    <mam-kq-trivial>
      <text>בְּ֭עֵינָו</text>
    </mam-kq-trivial>
    <text> מֹלֵ֣ל </text>
    <mam-kq-trivial>
      <text>בְּרַגְלָ֑ו</text>
    </mam-kq-trivial>
    <text> מֹ֝רֶ֗ה בְּאֶצְבְּעֹתָֽיו׃</text>
  </verse>
  <verse bcv_str="Proverbs 6:14">
    <text>תַּ֥הְפֻּכ֨וֹת </text>
    <mam-lp-legarmeih>
      <text>׀</text>
    </mam-lp-legarmeih>
    <text> בְּלִבּ֗וֹ חֹרֵ֣שׁ רָ֣ע בְּכׇל־עֵ֑ת </text>
    <mam-kq>
      <mam-kq-k>
        <text>(מדנים)</text>
      </mam-kq-k>
      <text> </text>
      <mam-kq-q>
        <text>[מִדְיָנִ֥ים]</text>
      </mam-kq-q>
    </mam-kq>
    <text> יְשַׁלֵּֽחַ׃</text>
  </verse>
  <verse bcv_str="Proverbs 6:15">
    <text>עַל־כֵּ֗ן פִּ֭תְאֹם יָב֣וֹא אֵיד֑וֹ פֶּ֥תַע יִ֝שָּׁבֵ֗ר וְאֵ֣ין מַרְפֵּֽא׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 6:16">
    <text>שֶׁשׁ־הֵ֭נָּה שָׂנֵ֣א יְהֹוָ֑ה וְ֝שֶׁ֗בַע </text>
    <mam-kq>
      <mam-kq-k>
        <text>(תועבות)</text>
      </mam-kq-k>
      <text> </text>
      <mam-kq-q>
        <text>[תּוֹעֲבַ֥ת]</text>
      </mam-kq-q>
    </mam-kq>
    <text> נַפְשֽׁוֹ׃</text>
  </verse>
  <verse bcv_str="Proverbs 6:17">
    <text>עֵינַ֣יִם רָ֭מוֹת לְשׁ֣וֹן שָׁ֑קֶר וְ֝יָדַ֗יִם שֹׁפְכ֥וֹת דָּם־נָקִֽי׃</text>
  </verse>
  <verse bcv_str="Proverbs 6:18">
    <text>לֵ֗ב חֹ֭רֵשׁ מַחְשְׁב֣וֹת אָ֑וֶן רַגְלַ֥יִם מְ֝מַהֲר֗וֹת לָר֥וּץ לָֽרָעָֽה׃</text>
  </verse>
  <verse bcv_str="Proverbs 6:19">
    <text>יָפִ֣יחַ כְּ֭זָבִים עֵ֣ד שָׁ֑קֶר וּמְשַׁלֵּ֥חַ מְ֝דָנִ֗ים בֵּ֣ין אַחִֽים׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 6:20">
    <text>נְצֹ֣ר בְּ֭נִי מִצְוַ֣ת אָבִ֑יךָ וְאַל־תִּ֝טֹּ֗שׁ תּוֹרַ֥ת אִמֶּֽךָ׃</text>
  </verse>
  <verse bcv_str="Proverbs 6:21">
    <text>קׇשְׁרֵ֣ם עַל־לִבְּךָ֣ תָמִ֑יד עׇ֝נְדֵ֗ם עַל־גַּרְגְּרֹתֶֽךָ׃</text>
  </verse>
  <verse bcv_str="Proverbs 6:22">
    <text>בְּהִתְהַלֶּכְךָ֨ </text>
    <mam-lp-legarmeih>
      <text>׀</text>
    </mam-lp-legarmeih>
    <text> תַּנְחֶ֬ה אֹתָ֗ךְ בְּֽ֭שׇׁכְבְּךָ תִּשְׁמֹ֣ר עָלֶ֑יךָ וַ֝הֲקִיצ֗וֹתָ הִ֣יא תְשִׂיחֶֽךָ׃</text>
  </verse>
  <verse bcv_str="Proverbs 6:23">
    <text>כִּ֤י נֵ֣ר מִ֭צְוָה וְת֣וֹרָה א֑וֹר וְדֶ֥רֶךְ חַ֝יִּ֗ים תּוֹכְח֥וֹת מוּסָֽר׃</text>
  </verse>
  <verse bcv_str="Proverbs 6:24">
    <text>לִ֭שְׁמׇרְךָ מֵאֵ֣שֶׁת רָ֑ע מֵ֝חֶלְקַ֗ת לָשׁ֥וֹן נׇכְרִיָּֽה׃</text>
  </verse>
  <verse bcv_str="Proverbs 6:25">
    <text>אַל־תַּחְמֹ֣ד יׇ֭פְיָהּ בִּלְבָבֶ֑ךָ וְאַל־תִּ֝קָּחֲךָ֗ בְּעַפְעַפֶּֽיהָ׃</text>
  </verse>
  <verse bcv_str="Proverbs 6:26">
    <text>כִּ֤י בְעַד־אִשָּׁ֥ה זוֹנָ֗ה עַֽד־כִּכַּ֫ר</text>
    <mam-implicit-maqaf>
      <text>־</text>
    </mam-implicit-maqaf>
    <text>לָ֥חֶם וְאֵ֥שֶׁת אִ֑ישׁ נֶ֖פֶשׁ יְקָרָ֣ה תָצֽוּד׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 6:27">
    <text>הֲיַחְתֶּ֤ה אִ֓ישׁ אֵ֬שׁ בְּחֵיק֑וֹ וּ֝בְגָדָ֗יו לֹ֣א תִשָּׂרַֽפְנָה׃</text>
  </verse>
  <verse bcv_str="Proverbs 6:28">
    <text>אִם־יְהַלֵּ֣ךְ אִ֭ישׁ עַל־הַגֶּחָלִ֑ים וְ֝רַגְלָ֗יו לֹ֣א תִכָּוֶֽינָה׃</text>
  </verse>
  <verse bcv_str="Proverbs 6:29">
    <text>כֵּ֗ן הַ֭בָּא אֶל־אֵ֣שֶׁת רֵעֵ֑הוּ לֹ֥א יִ֝נָּקֶ֗ה כׇּֽל־הַנֹּגֵ֥עַ בָּֽהּ׃</text>
  </verse>
  <verse bcv_str="Proverbs 6:30">
    <text>לֹא־יָב֣וּזוּ לַ֭גַּנָּב כִּ֣י יִגְנ֑וֹב לְמַלֵּ֥א נַ֝פְשׁ֗וֹ כִּ֣י יִרְעָֽב׃</text>
  </verse>
  <verse bcv_str="Proverbs 6:31">
    <text>וְ֭נִמְצָא יְשַׁלֵּ֣ם שִׁבְעָתָ֑יִם אֶת־כׇּל־ה֖וֹן בֵּית֣וֹ יִתֵּֽן׃</text>
  </verse>
  <verse bcv_str="Proverbs 6:32">
    <text>נֹאֵ֣ף אִשָּׁ֣ה חֲסַר־לֵ֑ב מַֽשְׁחִ֥ית נַ֝פְשׁ֗וֹ ה֣וּא יַעֲשֶֽׂנָּה׃</text>
  </verse>
  <verse bcv_str="Proverbs 6:33">
    <text>נֶגַע־וְקָל֥וֹן יִמְצָ֑א וְ֝חֶרְפָּת֗וֹ לֹ֣א תִמָּחֶֽה׃</text>
  </verse>
  <verse bcv_str="Proverbs 6:34">
    <text>כִּֽי־קִנְאָ֥ה חֲמַת־גָּ֑בֶר וְלֹא־יַ֝חְמ֗וֹל בְּי֣וֹם נָקָֽם׃</text>
  </verse>
  <verse bcv_str="Proverbs 6:35">
    <text>לֹֽא־יִ֭שָּׂא פְּנֵ֣י כׇל־כֹּ֑פֶר וְלֹֽא־יֹ֝אבֶ֗ה כִּ֣י תַרְבֶּה־שֹּֽׁחַד׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 7:1">
    <text>בְּ֭נִי שְׁמֹ֣ר אֲמָרָ֑י וּ֝מִצְוֺתַ֗י תִּצְפֹּ֥ן אִתָּֽךְ׃</text>
  </verse>
  <verse bcv_str="Proverbs 7:2">
    <text>שְׁמֹ֣ר מִצְוֺתַ֣י וֶחְיֵ֑ה וְ֝תוֹרָתִ֗י כְּאִישׁ֥וֹן עֵינֶֽיךָ׃</text>
  </verse>
  <verse bcv_str="Proverbs 7:3">
    <text>קׇשְׁרֵ֥ם עַל־אֶצְבְּעֹתֶ֑יךָ כׇּ֝תְבֵ֗ם עַל־ל֥וּחַ לִבֶּֽךָ׃</text>
  </verse>
  <verse bcv_str="Proverbs 7:4">
    <text>אֱמֹ֣ר לַ֭חׇכְמָה אֲחֹ֣תִי אָ֑תְּ וּ֝מֹדָ֗ע לַבִּינָ֥ה תִקְרָֽא׃</text>
  </verse>
  <verse bcv_str="Proverbs 7:5">
    <text>לִ֭שְׁמׇרְךָ מֵאִשָּׁ֣ה זָרָ֑ה מִ֝נׇּכְרִיָּ֗ה אֲמָרֶ֥יהָ הֶחֱלִֽיקָה׃</text>
  </verse>
  <verse bcv_str="Proverbs 7:6">
    <text>כִּ֭י בְּחַלּ֣וֹן בֵּיתִ֑י בְּעַ֖ד אֶשְׁנַבִּ֣י נִשְׁקָֽפְתִּי׃</text>
  </verse>
  <verse bcv_str="Proverbs 7:7">
    <text>וָאֵ֤רֶא בַפְּתָאיִ֗ם אָ֘בִ֤ינָה בַבָּנִ֗ים נַ֣עַר חֲסַר־לֵֽב׃</text>
  </verse>
  <verse bcv_str="Proverbs 7:8">
    <text>עֹבֵ֣ר בַּ֭שּׁוּק אֵ֣צֶל פִּנָּ֑הּ וְדֶ֖רֶךְ בֵּיתָ֣הּ יִצְעָֽד׃</text>
  </verse>
  <verse bcv_str="Proverbs 7:9">
    <text>בְּנֶֽשֶׁף־בְּעֶ֥רֶב י֑וֹם בְּאִישׁ֥וֹן לַ֝֗יְלָה וַאֲפֵלָֽה׃</text>
  </verse>
  <verse bcv_str="Proverbs 7:10">
    <text>וְהִנֵּ֣ה אִ֭שָּׁה לִקְרָאת֑וֹ שִׁ֥ית ז֝וֹנָ֗ה וּנְצֻ֥רַת לֵֽב׃</text>
  </verse>
  <verse bcv_str="Proverbs 7:11">
    <text>הֹמִיָּ֣ה הִ֣יא וְסֹרָ֑רֶת בְּ֝בֵיתָ֗הּ לֹא־יִשְׁכְּנ֥וּ רַגְלֶֽיהָ׃</text>
  </verse>
  <verse bcv_str="Proverbs 7:12">
    <text>פַּ֤עַם </text>
    <mam-lp-legarmeih>
      <text>׀</text>
    </mam-lp-legarmeih>
    <text> בַּח֗וּץ פַּ֥עַם בָּרְחֹב֑וֹת וְאֵ֖צֶל כׇּל־פִּנָּ֣ה תֶאֱרֹֽב׃</text>
  </verse>
  <verse bcv_str="Proverbs 7:13">
    <text>וְהֶחֱזִ֣יקָה בּ֭וֹ וְנָ֣שְׁקָה לּ֑וֹ הֵעֵ֥זָה פָ֝נֶ֗יהָ וַתֹּ֣אמַר לֽוֹ׃</text>
  </verse>
  <verse bcv_str="Proverbs 7:14">
    <text>זִבְחֵ֣י שְׁלָמִ֣ים עָלָ֑י הַ֝יּ֗וֹם שִׁלַּ֥מְתִּי נְדָרָֽי׃</text>
  </verse>
  <verse bcv_str="Proverbs 7:15">
    <text>עַל־כֵּ֭ן יָצָ֣אתִי לִקְרָאתֶ֑ךָ לְשַׁחֵ֥ר פָּ֝נֶ֗יךָ וָאֶמְצָאֶֽךָּ׃</text>
  </verse>
  <verse bcv_str="Proverbs 7:16">
    <text>מַ֭רְבַדִּים רָבַ֣דְתִּי עַרְשִׂ֑י חֲ֝טֻב֗וֹת אֵט֥וּן מִצְרָֽיִם׃</text>
  </verse>
  <verse bcv_str="Proverbs 7:17">
    <text>נַ֥פְתִּי מִשְׁכָּבִ֑י מֹ֥ר אֲ֝הָלִ֗ים וְקִנָּמֽוֹן׃</text>
  </verse>
  <verse bcv_str="Proverbs 7:18">
    <text>לְכָ֤ה נִרְוֶ֣ה דֹ֭דִים עַד־הַבֹּ֑קֶר נִ֝תְעַלְּסָ֗ה בׇּאֳהָבִֽים׃</text>
  </verse>
  <verse bcv_str="Proverbs 7:19">
    <text>כִּ֤י אֵ֣ין הָאִ֣ישׁ בְּבֵית֑וֹ הָ֝לַ֗ךְ בְּדֶ֣רֶךְ מֵרָחֽוֹק׃</text>
  </verse>
  <verse bcv_str="Proverbs 7:20">
    <text>צְֽרוֹר־הַ֭כֶּסֶף לָקַ֣ח בְּיָד֑וֹ לְי֥וֹם הַ֝כֵּ֗סֶא יָבֹ֥א בֵיתֽוֹ׃</text>
  </verse>
  <verse bcv_str="Proverbs 7:21">
    <text>הִ֭טַּתּוּ בְּרֹ֣ב לִקְחָ֑הּ בְּחֵ֥לֶק שְׂ֝פָתֶ֗יהָ תַּדִּיחֶֽנּוּ׃</text>
  </verse>
  <verse bcv_str="Proverbs 7:22">
    <text>ה֤וֹלֵ֥ךְ אַחֲרֶ֗יהָ פִּ֫תְאֹ֥ם כְּ֭שׁוֹר אֶל־טֶ֣בַח יָבֹ֑א וּ֝כְעֶ֗כֶס אֶל־מוּסַ֥ר אֱוִֽיל׃</text>
  </verse>
  <verse bcv_str="Proverbs 7:23">
    <text>עַ֤ד יְפַלַּ֪ח חֵ֡ץ כְּֽבֵד֗וֹ כְּמַהֵ֣ר צִפּ֣וֹר אֶל־פָּ֑ח וְלֹא־יָ֝דַ֗ע כִּֽי־בְנַפְשׁ֥וֹ הֽוּא׃</text>
  </verse>
  <verse bcv_str="Proverbs 7:24">
    <text>וְעַתָּ֣ה בָ֭נִים שִׁמְעוּ־לִ֑י וְ֝הַקְשִׁ֗יבוּ לְאִמְרֵי־פִֽי׃</text>
  </verse>
  <verse bcv_str="Proverbs 7:25">
    <text>אַל־יֵ֣שְׂטְ אֶל־דְּרָכֶ֣יהָ לִבֶּ֑ךָ אַל־תֵּ֝֗תַע בִּנְתִיבוֹתֶֽיהָ׃</text>
  </verse>
  <verse bcv_str="Proverbs 7:26">
    <text>כִּֽי־רַבִּ֣ים חֲלָלִ֣ים הִפִּ֑ילָה וַ֝עֲצֻמִ֗ים כׇּל־הֲרֻגֶֽיהָ׃</text>
  </verse>
  <verse bcv_str="Proverbs 7:27">
    <text>דַּרְכֵ֣י שְׁא֣וֹל בֵּיתָ֑הּ יֹ֝רְד֗וֹת אֶל־חַדְרֵי־מָֽוֶת׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 8:1">
    <text>הֲלֹֽא־חׇכְמָ֥ה תִקְרָ֑א וּ֝תְבוּנָ֗ה תִּתֵּ֥ן קוֹלָֽהּ׃</text>
  </verse>
  <verse bcv_str="Proverbs 8:2">
    <text>בְּרֹאשׁ־מְרֹמִ֥ים עֲלֵי־דָ֑רֶךְ בֵּ֖ית נְתִיב֣וֹת נִצָּֽבָה׃</text>
  </verse>
  <verse bcv_str="Proverbs 8:3">
    <text>לְיַד־שְׁעָרִ֥ים לְפִי־קָ֑רֶת מְב֖וֹא פְתָחִ֣ים תָּרֹֽנָּה׃</text>
  </verse>
  <verse bcv_str="Proverbs 8:4">
    <text>אֲלֵיכֶ֣ם אִישִׁ֣ים אֶקְרָ֑א וְ֝קוֹלִ֗י אֶל־בְּנֵ֥י אָדָֽם׃</text>
  </verse>
  <verse bcv_str="Proverbs 8:5">
    <text>הָבִ֣ינוּ פְתָאיִ֣ם עׇרְמָ֑ה וּ֝כְסִילִ֗ים הָבִ֥ינוּ לֵֽב׃</text>
  </verse>
  <verse bcv_str="Proverbs 8:6">
    <text>שִׁ֭מְעוּ כִּֽי־נְגִידִ֣ים אֲדַבֵּ֑ר וּמִפְתַּ֥ח שְׂ֝פָתַ֗י מֵישָׁרִֽים׃</text>
  </verse>
  <verse bcv_str="Proverbs 8:7">
    <text>כִּֽי־אֱ֭מֶת יֶהְגֶּ֣ה חִכִּ֑י וְתוֹעֲבַ֖ת שְׂפָתַ֣י רֶֽשַׁע׃</text>
  </verse>
  <verse bcv_str="Proverbs 8:8">
    <text>בְּצֶ֥דֶק כׇּל־אִמְרֵי־פִ֑י אֵ֥ין בָּ֝הֶ֗ם נִפְתָּ֥ל וְעִקֵּֽשׁ׃</text>
  </verse>
  <verse bcv_str="Proverbs 8:9">
    <text>כֻּלָּ֣ם נְ֭כֹחִים לַמֵּבִ֑ין וִ֝ישָׁרִ֗ים לְמֹ֣צְאֵי דָֽעַת׃</text>
  </verse>
  <verse bcv_str="Proverbs 8:10">
    <text>קְחֽוּ־מוּסָרִ֥י וְאַל־כָּ֑סֶף וְ֝דַ֗עַת מֵחָר֥וּץ נִבְחָֽר׃</text>
  </verse>
  <verse bcv_str="Proverbs 8:11">
    <text>כִּֽי־טוֹבָ֣ה חׇ֭כְמָה מִפְּנִינִ֑ים וְכׇל־חֲ֝פָצִ֗ים לֹ֣א יִֽשְׁווּ־בָֽהּ׃</text>
  </verse>
  <verse bcv_str="Proverbs 8:12">
    <text>אֲֽנִי־חׇ֭כְמָה שָׁכַ֣נְתִּי עׇרְמָ֑ה וְדַ֖עַת מְזִמּ֣וֹת אֶמְצָֽא׃</text>
  </verse>
  <verse bcv_str="Proverbs 8:13">
    <text>יִ֥רְאַ֣ת יְהֹוָה֮ שְֽׂנֹ֫את</text>
    <mam-implicit-maqaf>
      <text>־</text>
    </mam-implicit-maqaf>
    <text>רָ֥ע גֵּ֘אָ֤ה וְגָא֨וֹן </text>
    <mam-lp-legarmeih>
      <text>׀</text>
    </mam-lp-legarmeih>
    <text> וְדֶ֣רֶךְ רָ֭ע וּפִ֨י תַהְפֻּכ֬וֹת שָׂנֵֽאתִי׃</text>
  </verse>
  <verse bcv_str="Proverbs 8:14">
    <text>לִֽי־עֵ֭צָה וְתוּשִׁיָּ֑ה אֲנִ֥י בִ֝ינָ֗ה לִ֣י גְבוּרָֽה׃</text>
  </verse>
  <verse bcv_str="Proverbs 8:15">
    <text>בִּ֭י מְלָכִ֣ים יִמְלֹ֑כוּ וְ֝רֹזְנִ֗ים יְחֹ֣קְקוּ צֶֽדֶק׃</text>
  </verse>
  <verse bcv_str="Proverbs 8:16">
    <text>בִּ֭י שָׂרִ֣ים יָשֹׂ֑רוּ וּ֝נְדִיבִ֗ים כׇּל־שֹׁ֥פְטֵי צֶֽדֶק׃</text>
  </verse>
  <verse bcv_str="Proverbs 8:17">
    <text>אֲ֭נִי </text>
    <mam-kq>
      <mam-kq-k>
        <text>(אהביה)</text>
      </mam-kq-k>
      <text> </text>
      <mam-kq-q>
        <text>[אֹהֲבַ֣י]</text>
      </mam-kq-q>
    </mam-kq>
    <text> אֵהָ֑ב וּ֝מְשַׁחֲרַ֗י יִמְצָאֻֽנְנִי׃</text>
  </verse>
  <verse bcv_str="Proverbs 8:18">
    <text>עֹֽשֶׁר־וְכָב֥וֹד אִתִּ֑י ה֥וֹן עָ֝תֵ֗ק וּצְדָקָֽה׃</text>
  </verse>
  <verse bcv_str="Proverbs 8:19">
    <text>ט֣וֹב פִּ֭רְיִי מֵחָר֣וּץ וּמִפָּ֑ז וּ֝תְבוּאָתִ֗י מִכֶּ֥סֶף נִבְחָֽר׃</text>
  </verse>
  <verse bcv_str="Proverbs 8:20">
    <text>בְּאֹֽרַח־צְדָקָ֥ה אֲהַלֵּ֑ךְ בְּ֝ת֗וֹךְ נְתִיב֥וֹת מִשְׁפָּֽט׃</text>
  </verse>
  <verse bcv_str="Proverbs 8:21">
    <text>לְהַנְחִ֖יל אֹהֲבַ֥י </text>
    <mam-lp-paseq>
      <text>׀</text>
    </mam-lp-paseq>
    <text> יֵ֑שׁ וְאֹצְרֹ֖תֵיהֶ֣ם אֲמַלֵּֽא׃</text>
  </verse>
  <verse bcv_str="Proverbs 8:22">
    <text>יְֽהֹוָ֗ה קָ֭נָנִי רֵאשִׁ֣ית דַּרְכּ֑וֹ קֶ֖דֶם מִפְעָלָ֣יו מֵאָֽז׃</text>
  </verse>
  <verse bcv_str="Proverbs 8:23">
    <text>מֵ֭עוֹלָם נִסַּ֥כְתִּי מֵרֹ֗אשׁ מִקַּדְמֵי־אָֽרֶץ׃</text>
  </verse>
  <verse bcv_str="Proverbs 8:24">
    <text>בְּאֵין־תְּהֹמ֥וֹת חוֹלָ֑לְתִּי בְּאֵ֥ין מַ֝עְיָנ֗וֹת נִכְבַּדֵּי־מָֽיִם׃</text>
  </verse>
  <verse bcv_str="Proverbs 8:25">
    <text>בְּטֶ֣רֶם הָרִ֣ים הׇטְבָּ֑עוּ לִפְנֵ֖י גְבָע֣וֹת חוֹלָֽלְתִּי׃</text>
  </verse>
  <verse bcv_str="Proverbs 8:26">
    <text>עַד־לֹ֣א עָ֭שָׂה אֶ֣רֶץ וְחוּצ֑וֹת וְ֝רֹ֗אשׁ עַפְר֥וֹת תֵּבֵֽל׃</text>
  </verse>
  <verse bcv_str="Proverbs 8:27">
    <text>בַּהֲכִינ֣וֹ שָׁ֭מַיִם שָׁ֣ם אָ֑נִי בְּחֻ֥קוֹ ח֝֗וּג עַל־פְּנֵ֥י תְהֽוֹם׃</text>
  </verse>
  <verse bcv_str="Proverbs 8:28">
    <text>בְּאַמְּצ֣וֹ שְׁחָקִ֣ים מִמָּ֑עַל בַּ֝עֲז֗וֹז עִינ֥וֹת תְּהֽוֹם׃</text>
  </verse>
  <verse bcv_str="Proverbs 8:29">
    <text>בְּשׂ֘וּמ֤וֹ לַיָּ֨ם </text>
    <mam-lp-legarmeih>
      <text>׀</text>
    </mam-lp-legarmeih>
    <text> חֻקּ֗וֹ וּ֭מַיִם לֹ֣א יַֽעַבְרוּ־פִ֑יו בְּ֝חוּק֗וֹ מ֣וֹסְדֵי אָֽרֶץ׃</text>
  </verse>
  <verse bcv_str="Proverbs 8:30">
    <text>וָאֶהְיֶ֥ה אֶצְל֗וֹ אָ֫מ֥וֹן וָאֶהְיֶ֣ה שַׁ֭עֲשׁוּעִים י֤וֹם </text>
    <mam-lp-legarmeih>
      <text>׀</text>
    </mam-lp-legarmeih>
    <text> י֑וֹם מְשַׂחֶ֖קֶת לְפָנָ֣יו בְּכׇל־עֵֽת׃</text>
  </verse>
  <verse bcv_str="Proverbs 8:31">
    <text>מְ֭שַׂחֶקֶת בְּתֵבֵ֣ל אַרְצ֑וֹ וְ֝שַׁעֲשֻׁעַ֗י אֶת־בְּנֵ֥י אָדָֽם׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 8:32">
    <text>וְעַתָּ֣ה בָ֭נִים שִׁמְעוּ־לִ֑י וְ֝אַשְׁרֵ֗י דְּרָכַ֥י יִשְׁמֹֽרוּ׃</text>
  </verse>
  <verse bcv_str="Proverbs 8:33">
    <text>שִׁמְע֖וּ מוּסָ֥ר וַחֲכָ֗מוּ וְאַל־תִּפְרָֽעוּ׃</text>
  </verse>
  <verse bcv_str="Proverbs 8:34">
    <text>אַ֥שְֽׁרֵי אָדָם֮ שֹׁמֵ֢עַֽ֫ לִ֥י לִשְׁקֹ֣ד עַל־דַּ֭לְתֹתַי י֤וֹם </text>
    <mam-lp-legarmeih>
      <text>׀</text>
    </mam-lp-legarmeih>
    <text> י֑וֹם לִ֝שְׁמֹ֗ר מְזוּזֹ֥ת פְּתָחָֽי׃</text>
  </verse>
  <verse bcv_str="Proverbs 8:35">
    <text>כִּ֣י מֹ֭צְאִי </text>
    <mam-kq>
      <mam-kq-k>
        <text>(מצאי)</text>
      </mam-kq-k>
      <text> </text>
      <mam-kq-q>
        <text>[מָצָ֣א]</text>
      </mam-kq-q>
    </mam-kq>
    <text> חַיִּ֑ים וַיָּ֥פֶק רָ֝צ֗וֹן מֵיְהֹוָֽה׃</text>
  </verse>
  <verse bcv_str="Proverbs 8:36">
    <text>וְֽ֭חֹטְאִי חֹמֵ֣ס נַפְשׁ֑וֹ כׇּל־מְ֝שַׂנְאַ֗י אָ֣הֲבוּ מָֽוֶת׃</text>
  </verse>
  <verse bcv_str="Proverbs 9:1">
    <text>חׇ֭כְמוֹת בָּנְתָ֣ה בֵיתָ֑הּ חָצְבָ֖ה עַמּוּדֶ֣יהָ שִׁבְעָֽה׃</text>
  </verse>
  <verse bcv_str="Proverbs 9:2">
    <text>טָבְחָ֣ה טִ֭בְחָהּ מָסְכָ֣ה יֵינָ֑הּ אַ֝֗ף עָרְכָ֥ה שֻׁלְחָנָֽהּ׃</text>
  </verse>
  <verse bcv_str="Proverbs 9:3">
    <text>שָׁלְחָ֣ה נַעֲרֹתֶ֣יהָ תִקְרָ֑א עַל־גַּ֝פֵּ֗י מְרֹ֣מֵי קָֽרֶת׃</text>
  </verse>
  <verse bcv_str="Proverbs 9:4">
    <text>מִי־פֶ֭תִי יָסֻ֣ר הֵ֑נָּה חֲסַר־לֵ֝֗ב אָ֣מְרָה לּֽוֹ׃</text>
  </verse>
  <verse bcv_str="Proverbs 9:5">
    <text>לְ֭כוּ לַחֲמ֣וּ בְֽלַחֲמִ֑י וּ֝שְׁת֗וּ בְּיַ֣יִן מָסָֽכְתִּי׃</text>
  </verse>
  <verse bcv_str="Proverbs 9:6">
    <text>עִזְב֣וּ פְתָאיִ֣ם וִֽחְי֑וּ וְ֝אִשְׁר֗וּ בְּדֶ֣רֶךְ בִּינָֽה׃</text>
  </verse>
  <verse bcv_str="Proverbs 9:7">
    <text>יֹ֤סֵ֨ר </text>
    <mam-lp-legarmeih>
      <text>׀</text>
    </mam-lp-legarmeih>
    <text> לֵ֗ץ לֹקֵ֣חַֽ ל֣וֹ קָל֑וֹן וּמוֹכִ֖יחַ לְרָשָׁ֣ע מוּמֽוֹ׃</text>
  </verse>
  <verse bcv_str="Proverbs 9:8">
    <text>אַל־תּ֣וֹכַח לֵ֭ץ פֶּן־יִשְׂנָאֶ֑ךָּ הוֹכַ֥ח לְ֝חָכָ֗ם וְיֶאֱהָבֶֽךָּ׃</text>
  </verse>
  <verse bcv_str="Proverbs 9:9">
    <text>תֵּ֣ן לְ֭חָכָם וְיֶחְכַּם־ע֑וֹד הוֹדַ֥ע לְ֝צַדִּ֗יק וְי֣וֹסֶף לֶֽקַח׃</text>
  </verse>
  <verse bcv_str="Proverbs 9:10">
    <text>תְּחִלַּ֣ת חׇ֭כְמָה יִרְאַ֣ת יְהֹוָ֑ה וְדַ֖עַת קְדֹשִׁ֣ים בִּינָֽה׃</text>
  </verse>
  <verse bcv_str="Proverbs 9:11">
    <text>כִּי־בִ֭י יִרְבּ֣וּ יָמֶ֑יךָ וְיוֹסִ֥יפוּ לְּ֝ךָ֗ שְׁנ֣וֹת חַיִּֽים׃</text>
  </verse>
  <verse bcv_str="Proverbs 9:12">
    <text>אִם־חָ֭כַמְתָּ חָכַ֣מְתָּ לָּ֑ךְ וְ֝לַ֗צְתָּ לְֽבַדְּךָ֥ תִשָּֽׂא׃</text>
  </verse>
  <verse bcv_str="Proverbs 9:13">
    <text>אֵ֣שֶׁת כְּ֭סִילוּת הֹמִיָּ֑ה פְּ֝תַיּ֗וּת וּבַל־יָ֥דְעָה מָּֽה׃</text>
  </verse>
  <verse bcv_str="Proverbs 9:14">
    <text>וְֽ֭יָשְׁבָה לְפֶ֣תַח בֵּיתָ֑הּ עַל־כִּ֝סֵּ֗א מְרֹ֣מֵי קָֽרֶת׃</text>
  </verse>
  <verse bcv_str="Proverbs 9:15">
    <text>לִקְרֹ֥א לְעֹֽבְרֵי־דָ֑רֶךְ הַֽ֝מְיַשְּׁרִ֗ים אֹֽרְחוֹתָֽם׃</text>
  </verse>
  <verse bcv_str="Proverbs 9:16">
    <text>מִי־פֶ֭תִי יָסֻ֣ר הֵ֑נָּה וַחֲסַר־לֵ֝֗ב וְאָ֣מְרָה לּֽוֹ׃</text>
  </verse>
  <verse bcv_str="Proverbs 9:17">
    <text>מַֽיִם־גְּנוּבִ֥ים יִמְתָּ֑קוּ וְלֶ֖חֶם סְתָרִ֣ים יִנְעָֽם׃</text>
  </verse>
  <verse bcv_str="Proverbs 9:18">
    <text>וְֽלֹא־יָ֭דַע כִּֽי־רְפָאִ֣ים שָׁ֑ם בְּעִמְקֵ֖י שְׁא֣וֹל קְרֻאֶֽיהָ׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 10:1">
    <text>מִשְׁלֵ֗י שְׁלֹ֫מֹ֥ה בֵּ֣ן חָ֭כָם יְשַׂמַּח־אָ֑ב וּבֵ֥ן כְּ֝סִ֗יל תּוּגַ֥ת אִמּֽוֹ׃</text>
  </verse>
  <verse bcv_str="Proverbs 10:2">
    <text>לֹֽא־י֭וֹעִילוּ אוֹצְר֣וֹת רֶ֑שַׁע וּ֝צְדָקָ֗ה תַּצִּ֥יל מִמָּֽוֶת׃</text>
  </verse>
  <verse bcv_str="Proverbs 10:3">
    <text>לֹא־יַרְעִ֣יב יְ֭הֹוָה נֶ֣פֶשׁ צַדִּ֑יק וְהַוַּ֖ת רְשָׁעִ֣ים יֶהְדֹּֽף׃</text>
  </verse>
  <verse bcv_str="Proverbs 10:4">
    <text>רָ֗אשׁ עֹשֶׂ֥ה כַף־רְמִיָּ֑ה וְיַ֖ד חָרוּצִ֣ים תַּעֲשִֽׁיר׃</text>
  </verse>
  <verse bcv_str="Proverbs 10:5">
    <text>אֹגֵ֣ר בַּ֭קַּיִץ בֵּ֣ן מַשְׂכִּ֑יל נִרְדָּ֥ם בַּ֝קָּצִ֗יר בֵּ֣ן מֵבִֽישׁ׃</text>
  </verse>
  <verse bcv_str="Proverbs 10:6">
    <text>בְּ֭רָכוֹת לְרֹ֣אשׁ צַדִּ֑יק וּפִ֥י רְ֝שָׁעִ֗ים יְכַסֶּ֥ה חָמָֽס׃</text>
  </verse>
  <verse bcv_str="Proverbs 10:7">
    <text>זֵ֣כֶר צַ֭דִּיק לִבְרָכָ֑ה וְשֵׁ֖ם רְשָׁעִ֣ים יִרְקָֽב׃</text>
  </verse>
  <verse bcv_str="Proverbs 10:8">
    <text>חֲכַם־לֵ֭ב יִקַּ֣ח מִצְוֺ֑ת וֶאֱוִ֥יל שְׂ֝פָתַ֗יִם יִלָּבֵֽט׃</text>
  </verse>
  <verse bcv_str="Proverbs 10:9">
    <text>הוֹלֵ֣ךְ בַּ֭תֹּם יֵ֣לֶךְ בֶּ֑טַח וּמְעַקֵּ֥שׁ דְּ֝רָכָ֗יו יִוָּדֵֽעַ׃</text>
  </verse>
  <verse bcv_str="Proverbs 10:10">
    <text>קֹ֣רֵֽץ עַ֭יִן יִתֵּ֣ן עַצָּ֑בֶת וֶאֱוִ֥יל שְׂ֝פָתַ֗יִם יִלָּבֵֽט׃</text>
  </verse>
  <verse bcv_str="Proverbs 10:11">
    <text>מְק֣וֹר חַ֭יִּים פִּ֣י צַדִּ֑יק וּפִ֥י רְ֝שָׁעִ֗ים יְכַסֶּ֥ה חָמָֽס׃</text>
  </verse>
  <verse bcv_str="Proverbs 10:12">
    <text>שִׂ֭נְאָה תְּעֹרֵ֣ר מְדָנִ֑ים וְעַ֥ל כׇּל־פְּ֝שָׁעִ֗ים תְּכַסֶּ֥ה אַהֲבָֽה׃</text>
  </verse>
  <verse bcv_str="Proverbs 10:13">
    <text>בְּשִׂפְתֵ֣י נָ֭בוֹן תִּמָּצֵ֣א חׇכְמָ֑ה וְ֝שֵׁ֗בֶט לְגֵ֣ו חֲסַר־לֵֽב׃</text>
  </verse>
  <verse bcv_str="Proverbs 10:14">
    <text>חֲכָמִ֥ים יִצְפְּנוּ־דָ֑עַת וּפִֽי־אֱ֝וִ֗יל מְחִתָּ֥ה קְרֹבָֽה׃</text>
  </verse>
  <verse bcv_str="Proverbs 10:15">
    <text>ה֣וֹן עָ֭שִׁיר קִרְיַ֣ת עֻזּ֑וֹ מְחִתַּ֖ת דַּלִּ֣ים רֵישָֽׁם׃</text>
  </verse>
  <verse bcv_str="Proverbs 10:16">
    <text>פְּעֻלַּ֣ת צַדִּ֣יק לְחַיִּ֑ים תְּבוּאַ֖ת רָשָׁ֣ע לְחַטָּֽאת׃</text>
  </verse>
  <verse bcv_str="Proverbs 10:17">
    <text>אֹ֣רַח לְ֭חַיִּים שׁוֹמֵ֣ר מוּסָ֑ר וְעֹזֵ֖ב תּוֹכַ֣חַת מַתְעֶֽה׃</text>
  </verse>
  <verse bcv_str="Proverbs 10:18">
    <text>מְכַסֶּ֣ה שִׂ֭נְאָה שִׂפְתֵי־שָׁ֑קֶר וּמוֹצִ֥א דִ֝בָּ֗ה ה֣וּא כְסִֽיל׃</text>
  </verse>
  <verse bcv_str="Proverbs 10:19">
    <text>בְּרֹ֣ב דְּ֭בָרִים לֹ֣א יֶחְדַּל־פָּ֑שַׁע וְחוֹשֵׂ֖ךְ שְׂפָתָ֣יו מַשְׂכִּֽיל׃</text>
  </verse>
  <verse bcv_str="Proverbs 10:20">
    <text>כֶּ֣סֶף נִ֭בְחָר לְשׁ֣וֹן צַדִּ֑יק לֵ֖ב רְשָׁעִ֣ים כִּמְעָֽט׃</text>
  </verse>
  <verse bcv_str="Proverbs 10:21">
    <text>שִׂפְתֵ֣י צַ֭דִּיק יִרְע֣וּ רַבִּ֑ים וֶ֝אֱוִילִ֗ים בַּחֲסַר־לֵ֥ב יָמֽוּתוּ׃</text>
  </verse>
  <verse bcv_str="Proverbs 10:22">
    <text>בִּרְכַּ֣ת יְ֭הֹוָה הִ֣יא תַעֲשִׁ֑יר וְלֹֽא־יוֹסִ֖ף עֶ֣צֶב עִמָּֽהּ׃</text>
  </verse>
  <verse bcv_str="Proverbs 10:23">
    <text>כִּשְׂח֣וֹק לִ֭כְסִיל עֲשׂ֣וֹת זִמָּ֑ה וְ֝חׇכְמָ֗ה לְאִ֣ישׁ תְּבוּנָֽה׃</text>
  </verse>
  <verse bcv_str="Proverbs 10:24">
    <text>מְגוֹרַ֣ת רָ֭שָׁע הִ֣יא תְבוֹאֶ֑נּוּ וְתַאֲוַ֖ת צַדִּיקִ֣ים יִתֵּֽן׃</text>
  </verse>
  <verse bcv_str="Proverbs 10:25">
    <text>כַּעֲב֣וֹר ס֭וּפָה וְאֵ֣ין רָשָׁ֑ע וְ֝צַדִּ֗יק יְס֣וֹד עוֹלָֽם׃</text>
  </verse>
  <verse bcv_str="Proverbs 10:26">
    <text>כַּחֹ֤מֶץ </text>
    <mam-lp-legarmeih>
      <text>׀</text>
    </mam-lp-legarmeih>
    <text> לַשִּׁנַּ֗יִם וְכֶעָשָׁ֥ן לָעֵינָ֑יִם כֵּ֥ן הֶ֝עָצֵ֗ל לְשֹׁלְחָֽיו׃</text>
  </verse>
  <verse bcv_str="Proverbs 10:27">
    <text>יִרְאַ֣ת יְ֭הֹוָה תּוֹסִ֣יף יָמִ֑ים וּשְׁנ֖וֹת רְשָׁעִ֣ים תִּקְצֹֽרְנָה׃</text>
  </verse>
  <verse bcv_str="Proverbs 10:28">
    <text>תּוֹחֶ֣לֶת צַדִּיקִ֣ים שִׂמְחָ֑ה וְתִקְוַ֖ת רְשָׁעִ֣ים תֹּאבֵֽד׃</text>
  </verse>
  <verse bcv_str="Proverbs 10:29">
    <text>מָע֣וֹז לַ֭תֹּם דֶּ֣רֶךְ יְהֹוָ֑ה וּ֝מְחִתָּ֗ה לְפֹ֣עֲלֵי אָֽוֶן׃</text>
  </verse>
  <verse bcv_str="Proverbs 10:30">
    <text>צַ֭דִּיק לְעוֹלָ֣ם בַּל־יִמּ֑וֹט וּ֝רְשָׁעִ֗ים לֹ֣א יִשְׁכְּנוּ־אָֽרֶץ׃</text>
  </verse>
  <verse bcv_str="Proverbs 10:31">
    <text>פִּֽי־צַ֭דִּיק יָנ֣וּב חׇכְמָ֑ה וּלְשׁ֥וֹן תַּ֝הְפֻּכ֗וֹת תִּכָּרֵֽת׃</text>
  </verse>
  <verse bcv_str="Proverbs 10:32">
    <text>שִׂפְתֵ֣י צַ֭דִּיק יֵדְע֣וּן רָצ֑וֹן וּפִ֥י רְ֝שָׁעִ֗ים תַּהְפֻּכֽוֹת׃</text>
  </verse>
  <verse bcv_str="Proverbs 11:1">
    <text>מֹאזְנֵ֣י מִ֭רְמָה תּוֹעֲבַ֣ת יְהֹוָ֑ה וְאֶ֖בֶן שְׁלֵמָ֣ה רְצוֹנֽוֹ׃</text>
  </verse>
  <verse bcv_str="Proverbs 11:2">
    <text>בָּֽא־זָ֭דוֹן וַיָּבֹ֣א קָל֑וֹן וְֽאֶת־צְנוּעִ֥ים חׇכְמָֽה׃</text>
  </verse>
  <verse bcv_str="Proverbs 11:3">
    <text>תֻּמַּ֣ת יְשָׁרִ֣ים תַּנְחֵ֑ם וְסֶ֖לֶף בֹּגְדִ֣ים </text>
    <mam-kq>
      <mam-kq-k>
        <text>(ושדם)</text>
      </mam-kq-k>
      <text> </text>
      <mam-kq-q>
        <text>[יְשָׁדֵּֽם]</text>
      </mam-kq-q>
    </mam-kq>
    <text>׃</text>
  </verse>
  <verse bcv_str="Proverbs 11:4">
    <text>לֹא־יוֹעִ֣יל ה֭וֹן בְּי֣וֹם עֶבְרָ֑ה וּ֝צְדָקָ֗ה תַּצִּ֥יל מִמָּֽוֶת׃</text>
  </verse>
  <verse bcv_str="Proverbs 11:5">
    <text>צִדְקַ֣ת תָּ֭מִים תְּיַשֵּׁ֣ר דַּרְכּ֑וֹ וּ֝בְרִשְׁעָת֗וֹ יִפֹּ֥ל רָשָֽׁע׃</text>
  </verse>
  <verse bcv_str="Proverbs 11:6">
    <text>צִדְקַ֣ת יְ֭שָׁרִים תַּצִּילֵ֑ם וּ֝בְהַוַּ֗ת בֹּגְדִ֥ים יִלָּכֵֽדוּ׃</text>
  </verse>
  <verse bcv_str="Proverbs 11:7">
    <text>בְּמ֤וֹת אָדָ֣ם רָ֭שָׁע תֹּאבַ֣ד תִּקְוָ֑ה וְתוֹחֶ֖לֶת אוֹנִ֣ים אָבָֽדָה׃</text>
  </verse>
  <verse bcv_str="Proverbs 11:8">
    <text>צַ֭דִּיק מִצָּרָ֣ה נֶחֱלָ֑ץ וַיָּבֹ֖א רָשָׁ֣ע תַּחְתָּֽיו׃</text>
  </verse>
  <verse bcv_str="Proverbs 11:9">
    <text>בְּפֶ֗ה חָ֭נֵף יַשְׁחִ֣ת רֵעֵ֑הוּ וּ֝בְדַ֗עַת צַדִּיקִ֥ים יֵחָלֵֽצוּ׃</text>
  </verse>
  <verse bcv_str="Proverbs 11:10">
    <text>בְּט֣וּב צַ֭דִּיקִים תַּעֲלֹ֣ץ קִרְיָ֑ה וּבַאֲבֹ֖ד רְשָׁעִ֣ים רִנָּֽה׃</text>
  </verse>
  <verse bcv_str="Proverbs 11:11">
    <text>בְּבִרְכַּ֣ת יְ֭שָׁרִים תָּר֣וּם קָ֑רֶת וּבְפִ֥י רְ֝שָׁעִ֗ים תֵּהָרֵֽס׃</text>
  </verse>
  <verse bcv_str="Proverbs 11:12">
    <text>בׇּז־לְרֵעֵ֥הוּ חֲסַר־לֵ֑ב וְאִ֖ישׁ תְּבוּנ֣וֹת יַחֲרִֽישׁ׃</text>
  </verse>
  <verse bcv_str="Proverbs 11:13">
    <text>הוֹלֵ֣ךְ רָ֭כִיל מְגַלֶּה־סּ֑וֹד וְנֶאֱמַן־ר֝֗וּחַ מְכַסֶּ֥ה דָבָֽר׃</text>
  </verse>
  <verse bcv_str="Proverbs 11:14">
    <text>בְּאֵ֣ין תַּ֭חְבֻּלוֹת יִפׇּל־עָ֑ם וּ֝תְשׁוּעָ֗ה בְּרֹ֣ב יוֹעֵֽץ׃</text>
  </verse>
  <verse bcv_str="Proverbs 11:15">
    <text>רַע־יֵ֭רוֹעַ כִּי־עָ֣רַב זָ֑ר וְשֹׂנֵ֖א תֹקְעִ֣ים בּוֹטֵֽחַ׃</text>
  </verse>
  <verse bcv_str="Proverbs 11:16">
    <text>אֵֽשֶׁת־חֵ֭ן תִּתְמֹ֣ךְ כָּב֑וֹד וְ֝עָרִיצִ֗ים יִתְמְכוּ־עֹֽשֶׁר׃</text>
  </verse>
  <verse bcv_str="Proverbs 11:17">
    <text>גֹּמֵ֣ל נַ֭פְשׁוֹ אִ֣ישׁ חָ֑סֶד וְעֹכֵ֥ר שְׁ֝אֵר֗וֹ אַכְזָרִֽי׃</text>
  </verse>
  <verse bcv_str="Proverbs 11:18">
    <text>רָשָׁ֗ע עֹשֶׂ֥ה פְעֻלַּת־שָׁ֑קֶר וְזֹרֵ֥עַ צְ֝דָקָ֗ה שֶׂ֣כֶר אֱמֶֽת׃</text>
  </verse>
  <verse bcv_str="Proverbs 11:19">
    <text>כֵּן־צְדָקָ֥ה לְחַיִּ֑ים וּמְרַדֵּ֖ף רָעָ֣ה לְמוֹתֽוֹ׃</text>
  </verse>
  <verse bcv_str="Proverbs 11:20">
    <text>תּוֹעֲבַ֣ת יְ֭הֹוָה עִקְּשֵׁי־לֵ֑ב וּ֝רְצוֹנ֗וֹ תְּמִ֣ימֵי דָֽרֶךְ׃</text>
  </verse>
  <verse bcv_str="Proverbs 11:21">
    <text>יָ֣ד לְ֭יָד לֹא־יִנָּ֣קֶה רָּ֑ע וְזֶ֖רַע צַדִּיקִ֣ים נִמְלָֽט׃</text>
  </verse>
  <verse bcv_str="Proverbs 11:22">
    <text>נֶ֣זֶם זָ֭הָב בְּאַ֣ף חֲזִ֑יר אִשָּׁ֥ה יָ֝פָ֗ה וְסָ֣רַת טָֽעַם׃</text>
  </verse>
  <verse bcv_str="Proverbs 11:23">
    <text>תַּאֲוַ֣ת צַדִּיקִ֣ים אַךְ־ט֑וֹב תִּקְוַ֖ת רְשָׁעִ֣ים עֶבְרָֽה׃</text>
  </verse>
  <verse bcv_str="Proverbs 11:24">
    <text>יֵ֣שׁ מְ֭פַזֵּר וְנוֹסָ֥ף ע֑וֹד וְחֹשֵׂ֥ךְ מִ֝יֹּ֗שֶׁר אַךְ־לְמַחְסֽוֹר׃</text>
  </verse>
  <verse bcv_str="Proverbs 11:25">
    <text>נֶֽפֶשׁ־בְּרָכָ֥ה תְדֻשָּׁ֑ן וּ֝מַרְוֶ֗ה גַּם־ה֥וּא יוֹרֶֽא׃</text>
  </verse>
  <verse bcv_str="Proverbs 11:26">
    <text>מֹ֣נֵֽעַ בָּ֭ר יִקְּבֻ֣הוּ לְא֑וֹם וּ֝בְרָכָ֗ה לְרֹ֣אשׁ מַשְׁבִּֽיר׃</text>
  </verse>
  <verse bcv_str="Proverbs 11:27">
    <text>שֹׁ֣חֵֽר ט֭וֹב יְבַקֵּ֣שׁ רָצ֑וֹן וְדֹרֵ֖שׁ רָעָ֣ה תְבוֹאֶֽנּוּ׃</text>
  </verse>
  <verse bcv_str="Proverbs 11:28">
    <text>בּוֹטֵ֣חַ בְּ֭עׇשְׁרוֹ ה֣וּא יִפּ֑וֹל וְ֝כֶעָלֶ֗ה צַדִּיקִ֥ים יִפְרָֽחוּ׃</text>
  </verse>
  <verse bcv_str="Proverbs 11:29">
    <text>עֹכֵ֣ר בֵּ֭יתוֹ יִנְחַל־ר֑וּחַ וְעֶ֥בֶד אֱ֝וִ֗יל לַֽחֲכַם־לֵֽב׃</text>
  </verse>
  <verse bcv_str="Proverbs 11:30">
    <text>פְּֽרִי־צַ֭דִּיק עֵ֣ץ חַיִּ֑ים וְלֹקֵ֖חַ נְפָשׁ֣וֹת חָכָֽם׃</text>
  </verse>
  <verse bcv_str="Proverbs 11:31">
    <text>הֵ֣ן צַ֭דִּיק בָּאָ֣רֶץ יְשֻׁלָּ֑ם אַ֝֗ף כִּֽי־רָשָׁ֥ע וְחוֹטֵֽא׃</text>
  </verse>
  <verse bcv_str="Proverbs 12:1">
    <text>אֹהֵ֣ב מ֭וּסָר אֹ֣הֵֽב דָּ֑עַת וְשׂוֹנֵ֖א תוֹכַ֣חַת בָּֽעַר׃</text>
  </verse>
  <verse bcv_str="Proverbs 12:2">
    <text>ט֗וֹב יָפִ֣יק רָ֭צוֹן מֵיְהֹוָ֑ה וְאִ֖ישׁ מְזִמּ֣וֹת יַרְשִֽׁיעַ׃</text>
  </verse>
  <verse bcv_str="Proverbs 12:3">
    <text>לֹא־יִכּ֣וֹן אָדָ֣ם בְּרֶ֑שַׁע וְשֹׁ֥רֶשׁ צַ֝דִּיקִ֗ים בַּל־יִמּֽוֹט׃</text>
  </verse>
  <verse bcv_str="Proverbs 12:4">
    <text>אֵֽשֶׁת־חַ֭יִל עֲטֶ֣רֶת בַּעְלָ֑הּ וּכְרָקָ֖ב בְּעַצְמוֹתָ֣יו מְבִישָֽׁה׃</text>
  </verse>
  <verse bcv_str="Proverbs 12:5">
    <text>מַחְשְׁב֣וֹת צַדִּיקִ֣ים מִשְׁפָּ֑ט תַּחְבֻּל֖וֹת רְשָׁעִ֣ים מִרְמָֽה׃</text>
  </verse>
  <verse bcv_str="Proverbs 12:6">
    <text>דִּבְרֵ֣י רְשָׁעִ֣ים אֱרׇב־דָּ֑ם וּפִ֥י יְ֝שָׁרִ֗ים יַצִּילֵֽם׃</text>
  </verse>
  <verse bcv_str="Proverbs 12:7">
    <text>הָפ֣וֹךְ רְשָׁעִ֣ים וְאֵינָ֑ם וּבֵ֖ית צַדִּיקִ֣ים יַעֲמֹֽד׃</text>
  </verse>
  <verse bcv_str="Proverbs 12:8">
    <text>לְֽפִי־שִׂ֭כְלוֹ יְהֻלַּל־אִ֑ישׁ וְנַעֲוֵה־לֵ֝֗ב יִהְיֶ֥ה לָבֽוּז׃</text>
  </verse>
  <verse bcv_str="Proverbs 12:9">
    <text>ט֣וֹב נִ֭קְלֶה וְעֶ֣בֶד ל֑וֹ מִ֝מִּתְכַּבֵּ֗ד וַחֲסַר־לָֽחֶם׃</text>
  </verse>
  <verse bcv_str="Proverbs 12:10">
    <text>יוֹדֵ֣עַ צַ֭דִּיק נֶ֣פֶשׁ בְּהֶמְתּ֑וֹ וְֽרַחֲמֵ֥י רְ֝שָׁעִ֗ים אַכְזָרִֽי׃</text>
  </verse>
  <verse bcv_str="Proverbs 12:11">
    <text>עֹבֵ֣ד אַ֭דְמָתוֹ יִֽשְׂבַּֽע־לָ֑חֶם וּמְרַדֵּ֖ף רֵיקִ֣ים חֲסַר־לֵֽב׃</text>
  </verse>
  <verse bcv_str="Proverbs 12:12">
    <text>חָמַ֣ד רָ֭שָׁע מְצ֣וֹד רָעִ֑ים וְשֹׁ֖רֶשׁ צַדִּיקִ֣ים יִתֵּֽן׃</text>
  </verse>
  <verse bcv_str="Proverbs 12:13">
    <text>בְּפֶ֣שַׁע שְׂ֭פָתַיִם מוֹקֵ֣שׁ רָ֑ע וַיֵּצֵ֖א מִצָּרָ֣ה צַדִּֽיק׃</text>
  </verse>
  <verse bcv_str="Proverbs 12:14">
    <text>מִפְּרִ֣י פִי־אִ֭ישׁ יִשְׂבַּע־ט֑וֹב וּגְמ֥וּל יְדֵי־אָ֝דָ֗ם </text>
    <mam-kq>
      <mam-kq-k>
        <text>(ישוב)</text>
      </mam-kq-k>
      <text> </text>
      <mam-kq-q>
        <text>[יָשִׁ֥יב]</text>
      </mam-kq-q>
    </mam-kq>
    <text> לֽוֹ׃</text>
  </verse>
  <verse bcv_str="Proverbs 12:15">
    <text>דֶּ֣רֶךְ אֱ֭וִיל יָשָׁ֣ר בְּעֵינָ֑יו וְשֹׁמֵ֖עַ לְעֵצָ֣ה חָכָֽם׃</text>
  </verse>
  <verse bcv_str="Proverbs 12:16">
    <text>אֱוִ֗יל בַּ֭יּוֹם יִוָּדַ֣ע כַּעְס֑וֹ וְכֹסֶ֖ה קָל֣וֹן עָרֽוּם׃</text>
  </verse>
  <verse bcv_str="Proverbs 12:17">
    <text>יָפִ֣יחַ אֱ֭מוּנָה יַגִּ֣יד צֶ֑דֶק וְעֵ֖ד שְׁקָרִ֣ים מִרְמָֽה׃</text>
  </verse>
  <verse bcv_str="Proverbs 12:18">
    <text>יֵ֣שׁ בּ֭וֹטֶה כְּמַדְקְר֣וֹת חָ֑רֶב וּלְשׁ֖וֹן חֲכָמִ֣ים מַרְפֵּֽא׃</text>
  </verse>
  <verse bcv_str="Proverbs 12:19">
    <text>שְֽׂפַת־אֱ֭מֶת תִּכּ֣וֹן לָעַ֑ד וְעַד־אַ֝רְגִּ֗יעָה לְשׁ֣וֹן שָֽׁקֶר׃</text>
  </verse>
  <verse bcv_str="Proverbs 12:20">
    <text>מִ֭רְמָה בְּלֶב־חֹ֣רְשֵׁי רָ֑ע וּֽלְיֹעֲצֵ֖י שָׁל֣וֹם שִׂמְחָֽה׃</text>
  </verse>
  <verse bcv_str="Proverbs 12:21">
    <text>לֹא־יְאֻנֶּ֣ה לַצַּדִּ֣יק כׇּל־אָ֑וֶן וּ֝רְשָׁעִ֗ים מָ֣לְאוּ רָֽע׃</text>
  </verse>
  <verse bcv_str="Proverbs 12:22">
    <text>תּוֹעֲבַ֣ת יְ֭הֹוָה שִׂפְתֵי־שָׁ֑קֶר וְעֹשֵׂ֖י אֱמוּנָ֣ה רְצוֹנֽוֹ׃</text>
  </verse>
  <verse bcv_str="Proverbs 12:23">
    <text>אָדָ֣ם עָ֭רוּם כֹּ֣סֶה דָּ֑עַת וְלֵ֥ב כְּ֝סִילִ֗ים יִקְרָ֥א אִוֶּֽלֶת׃</text>
  </verse>
  <verse bcv_str="Proverbs 12:24">
    <text>יַד־חָרוּצִ֥ים תִּמְשׁ֑וֹל וּ֝רְמִיָּ֗ה תִּהְיֶ֥ה לָמַֽס׃</text>
  </verse>
  <verse bcv_str="Proverbs 12:25">
    <text>דְּאָגָ֣ה בְלֶב־אִ֣ישׁ יַשְׁחֶ֑נָּה וְדָבָ֖ר ט֣וֹב יְשַׂמְּחֶֽנָּה׃</text>
  </verse>
  <verse bcv_str="Proverbs 12:26">
    <text>יָתֵ֣ר מֵרֵעֵ֣הוּ צַדִּ֑יק וְדֶ֖רֶךְ רְשָׁעִ֣ים תַּתְעֵֽם׃</text>
  </verse>
  <verse bcv_str="Proverbs 12:27">
    <text>לֹא־יַחֲרֹ֣ךְ רְמִיָּ֣ה צֵיד֑וֹ וְהוֹן־אָדָ֖ם יָקָ֣ר חָרֽוּץ׃</text>
  </verse>
  <verse bcv_str="Proverbs 12:28">
    <text>בְּאֹֽרַח־צְדָקָ֥ה חַיִּ֑ים וְדֶ֖רֶךְ נְתִיבָ֣הֿ אַל־מָֽוֶת׃</text>
  </verse>
  <verse bcv_str="Proverbs 13:1">
    <text>בֵּ֣ן חָ֭כָם מ֣וּסַר אָ֑ב וְ֝לֵ֗ץ לֹא־שָׁמַ֥ע גְּעָרָֽה׃</text>
  </verse>
  <verse bcv_str="Proverbs 13:2">
    <text>מִפְּרִ֣י פִי־אִ֭ישׁ יֹ֣אכַל ט֑וֹב וְנֶ֖פֶשׁ בֹּגְדִ֣ים חָמָֽס׃</text>
  </verse>
  <verse bcv_str="Proverbs 13:3">
    <text>נֹצֵ֣ר פִּ֭יו שֹׁמֵ֣ר נַפְשׁ֑וֹ פֹּשֵׂ֥ק שְׂ֝פָתָ֗יו מְחִתָּה־לֽוֹ׃</text>
  </verse>
  <verse bcv_str="Proverbs 13:4">
    <text>מִתְאַוָּ֣ה וָ֭אַיִן נַפְשׁ֣וֹ עָצֵ֑ל וְנֶ֖פֶשׁ חָרֻצִ֣ים תְּדֻשָּֽׁן׃</text>
  </verse>
  <verse bcv_str="Proverbs 13:5">
    <text>דְּבַר־שֶׁ֭קֶר יִשְׂנָ֣א צַדִּ֑יק וְ֝רָשָׁ֗ע יַבְאִ֥ישׁ וְיַחְפִּֽיר׃</text>
  </verse>
  <verse bcv_str="Proverbs 13:6">
    <text>צְ֭דָקָה תִּצֹּ֣ר תׇּם־דָּ֑רֶךְ וְ֝רִשְׁעָ֗ה תְּסַלֵּ֥ף חַטָּֽאת׃</text>
  </verse>
  <verse bcv_str="Proverbs 13:7">
    <text>יֵ֣שׁ מִ֭תְעַשֵּׁר וְאֵ֣ין כֹּ֑ל מִ֝תְרוֹשֵׁ֗שׁ וְה֣וֹן רָֽב׃</text>
  </verse>
  <verse bcv_str="Proverbs 13:8">
    <text>כֹּ֣פֶר נֶֽפֶשׁ־אִ֣ישׁ עׇשְׁר֑וֹ וְ֝רָ֗שׁ לֹֽא־שָׁמַ֥ע גְּעָרָֽה׃</text>
  </verse>
  <verse bcv_str="Proverbs 13:9">
    <text>אוֹר־צַדִּיקִ֥ים יִשְׂמָ֑ח וְנֵ֖ר רְשָׁעִ֣ים יִדְעָֽךְ׃</text>
  </verse>
  <verse bcv_str="Proverbs 13:10">
    <text>רַק־בְּ֭זָדוֹן יִתֵּ֣ן מַצָּ֑ה וְאֶת־נ֖וֹעָצִ֣ים חׇכְמָֽה׃</text>
  </verse>
  <verse bcv_str="Proverbs 13:11">
    <text>ה֭וֹן מֵהֶ֣בֶל יִמְעָ֑ט וְקֹבֵ֖ץ עַל־יָ֣ד יַרְבֶּֽה׃</text>
  </verse>
  <verse bcv_str="Proverbs 13:12">
    <text>תּוֹחֶ֣לֶת מְ֭מֻשָּׁכָה מַחֲלָה־לֵ֑ב וְעֵ֥ץ חַ֝יִּ֗ים תַּאֲוָ֥ה בָאָֽה׃</text>
  </verse>
  <verse bcv_str="Proverbs 13:13">
    <text>בָּ֣ז לְ֭דָבָר יֵחָ֣בֶל ל֑וֹ וִירֵ֥א מִ֝צְוָ֗ה ה֣וּא יְשֻׁלָּֽם׃</text>
  </verse>
  <verse bcv_str="Proverbs 13:14">
    <text>תּוֹרַ֣ת חָ֭כָם מְק֣וֹר חַיִּ֑ים לָ֝ס֗וּר מִמֹּ֥קְשֵׁי מָֽוֶת׃</text>
  </verse>
  <verse bcv_str="Proverbs 13:15">
    <text>שֵֽׂכֶל־ט֭וֹב יִתֶּן־חֵ֑ן וְדֶ֖רֶךְ בֹּגְדִ֣ים אֵיתָֽן׃</text>
  </verse>
  <verse bcv_str="Proverbs 13:16">
    <text>כׇּל־עָ֭רוּם יַעֲשֶׂ֣ה בְדָ֑עַת וּ֝כְסִ֗יל יִפְרֹ֥שׂ אִוֶּֽלֶת׃</text>
  </verse>
  <verse bcv_str="Proverbs 13:17">
    <text>מַלְאָ֣ךְ רָ֭שָׁע יִפֹּ֣ל בְּרָ֑ע וְצִ֖יר אֱמוּנִ֣ים מַרְפֵּֽא׃</text>
  </verse>
  <verse bcv_str="Proverbs 13:18">
    <text>רֵ֣ישׁ וְ֭קָלוֹן פּוֹרֵ֣עַ מוּסָ֑ר וְשֹׁמֵ֖ר תּוֹכַ֣חַת יְכֻבָּֽד׃</text>
  </verse>
  <verse bcv_str="Proverbs 13:19">
    <text>תַּאֲוָ֣ה נִ֭הְיָה תֶּעֱרַ֣ב לְנָ֑פֶשׁ וְתוֹעֲבַ֥ת כְּ֝סִילִ֗ים ס֣וּר מֵרָֽע׃</text>
  </verse>
  <verse bcv_str="Proverbs 13:20">
    <mam-kq>
      <mam-kq-k>
        <text>(הלוך)</text>
      </mam-kq-k>
      <text> </text>
      <mam-kq-q>
        <text>[הוֹלֵ֣ךְ]</text>
      </mam-kq-q>
    </mam-kq>
    <text> אֶת־חֲכָמִ֣ים </text>
    <mam-kq>
      <mam-kq-k>
        <text>(וחכם)</text>
      </mam-kq-k>
      <text> </text>
      <mam-kq-q>
        <text>[יֶחְכָּ֑ם]</text>
      </mam-kq-q>
    </mam-kq>
    <text> וְרֹעֶ֖ה כְסִילִ֣ים יֵרֽוֹעַ׃</text>
  </verse>
  <verse bcv_str="Proverbs 13:21">
    <text>חַ֭טָּאִים תְּרַדֵּ֣ף רָעָ֑ה וְאֶת־צַ֝דִּיקִ֗ים יְשַׁלֶּם־טֽוֹב׃</text>
  </verse>
  <verse bcv_str="Proverbs 13:22">
    <text>ט֗וֹב יַנְחִ֥יל בְּנֵֽי־בָנִ֑ים וְצָפ֥וּן לַ֝צַּדִּ֗יק חֵ֣יל חוֹטֵֽא׃</text>
  </verse>
  <verse bcv_str="Proverbs 13:23">
    <text>רׇב־אֹ֭כֶל נִ֣יר רָאשִׁ֑ים וְיֵ֥שׁ נִ֝סְפֶּ֗ה בְּלֹ֣א מִשְׁפָּֽט׃</text>
  </verse>
  <verse bcv_str="Proverbs 13:24">
    <text>חוֹשֵׂ֣ךְ שִׁ֭בְטוֹ שׂוֹנֵ֣א בְנ֑וֹ וְ֝אֹהֲב֗וֹ שִׁחֲר֥וֹ מוּסָֽר׃</text>
  </verse>
  <verse bcv_str="Proverbs 13:25">
    <text>צַדִּ֗יק אֹ֭כֵֽל לְשֹׂ֣בַע נַפְשׁ֑וֹ וּבֶ֖טֶן רְשָׁעִ֣ים תֶּחְסָֽר׃</text>
  </verse>
  <verse bcv_str="Proverbs 14:1">
    <text>חַכְמ֣וֹת נָ֭שִׁים בָּנְתָ֣ה בֵיתָ֑הּ וְ֝אִוֶּ֗לֶת בְּיָדֶ֥יהָ תֶהֶרְסֶֽנּוּ׃</text>
  </verse>
  <verse bcv_str="Proverbs 14:2">
    <text>הוֹלֵ֣ךְ בְּ֭יׇשְׁרוֹ יְרֵ֣א יְהֹוָ֑ה וּנְל֖וֹז דְּרָכָ֣יו בּוֹזֵֽהוּ׃</text>
  </verse>
  <verse bcv_str="Proverbs 14:3">
    <text>בְּֽפִי־אֱ֭וִיל חֹ֣טֶר גַּאֲוָ֑ה וְשִׂפְתֵ֥י חֲ֝כָמִ֗ים תִּשְׁמוּרֵֽם׃</text>
  </verse>
  <verse bcv_str="Proverbs 14:4">
    <text>בְּאֵ֣ין אֲ֭לָפִים אֵב֣וּס בָּ֑ר וְרׇב־תְּ֝בוּא֗וֹת בְּכֹ֣חַ שֽׁוֹר׃</text>
  </verse>
  <verse bcv_str="Proverbs 14:5">
    <text>עֵ֣ד אֱ֭מוּנִים לֹ֣א יְכַזֵּ֑ב וְיָפִ֥יחַ כְּ֝זָבִ֗ים עֵ֣ד שָֽׁקֶר׃</text>
  </verse>
  <verse bcv_str="Proverbs 14:6">
    <text>בִּקֶּשׁ־לֵ֣ץ חׇכְמָ֣ה וָאָ֑יִן וְדַ֖עַת לְנָב֣וֹן נָקָֽל׃</text>
  </verse>
  <verse bcv_str="Proverbs 14:7">
    <text>לֵ֣ךְ מִ֭נֶּגֶד לְאִ֣ישׁ כְּסִ֑יל וּבַל־יָ֝דַ֗עְתָּ שִׂפְתֵי־דָֽעַת׃</text>
  </verse>
  <verse bcv_str="Proverbs 14:8">
    <text>חׇכְמַ֣ת עָ֭רוּם הָבִ֣ין דַּרְכּ֑וֹ וְאִוֶּ֖לֶת כְּסִילִ֣ים מִרְמָֽה׃</text>
  </verse>
  <verse bcv_str="Proverbs 14:9">
    <text>אֱ֭וִלִים יָלִ֣יץ אָשָׁ֑ם וּבֵ֖ין יְשָׁרִ֣ים רָצֽוֹן׃</text>
  </verse>
  <verse bcv_str="Proverbs 14:10">
    <text>לֵ֗ב י֭וֹדֵעַ מָרַּ֣ת נַפְשׁ֑וֹ וּ֝בְשִׂמְחָת֗וֹ לֹא־יִתְעָ֥רַב זָֽר׃</text>
  </verse>
  <verse bcv_str="Proverbs 14:11">
    <text>בֵּ֣ית רְ֭שָׁעִים יִשָּׁמֵ֑ד וְאֹ֖הֶל יְשָׁרִ֣ים יַפְרִֽיחַ׃</text>
  </verse>
  <verse bcv_str="Proverbs 14:12">
    <text>יֵ֤שׁ דֶּ֣רֶךְ יָ֭שָׁר לִפְנֵי־אִ֑ישׁ וְ֝אַחֲרִיתָ֗הּ דַּרְכֵי־מָֽוֶת׃</text>
  </verse>
  <verse bcv_str="Proverbs 14:13">
    <text>גַּם־בִּשְׂחֹ֥ק יִכְאַב־לֵ֑ב וְאַחֲרִיתָ֖הּ שִׂמְחָ֣ה תוּגָֽה׃</text>
  </verse>
  <verse bcv_str="Proverbs 14:14">
    <text>מִדְּרָכָ֣יו יִ֭שְׂבַּע ס֣וּג לֵ֑ב וּ֝מֵעָלָ֗יו אִ֣ישׁ טֽוֹב׃</text>
  </verse>
  <verse bcv_str="Proverbs 14:15">
    <text>פֶּ֭תִי יַאֲמִ֣ין לְכׇל־דָּבָ֑ר וְ֝עָר֗וּם יָבִ֥ין לַאֲשֻׁרֽוֹ׃</text>
  </verse>
  <verse bcv_str="Proverbs 14:16">
    <text>חָכָ֣ם יָ֭רֵא וְסָ֣ר מֵרָ֑ע וּ֝כְסִ֗יל מִתְעַבֵּ֥ר וּבוֹטֵֽחַ׃</text>
  </verse>
  <verse bcv_str="Proverbs 14:17">
    <text>קְֽצַר־אַ֭פַּיִם יַעֲשֶׂ֣ה אִוֶּ֑לֶת וְאִ֥ישׁ מְ֝זִמּ֗וֹת יִשָּׂנֵֽא׃</text>
  </verse>
  <verse bcv_str="Proverbs 14:18">
    <text>נָחֲל֣וּ פְתָאיִ֣ם אִוֶּ֑לֶת וַ֝עֲרוּמִ֗ים יַכְתִּ֥רוּ דָֽעַת׃</text>
  </verse>
  <verse bcv_str="Proverbs 14:19">
    <text>שַׁח֣וּ רָ֭עִים לִפְנֵ֣י טוֹבִ֑ים וּ֝רְשָׁעִ֗ים עַֽל־שַׁעֲרֵ֥י צַדִּֽיק׃</text>
  </verse>
  <verse bcv_str="Proverbs 14:20">
    <text>גַּם־לְ֭רֵעֵהוּ יִשָּׂ֣נֵא רָ֑שׁ וְאֹהֲבֵ֖י עָשִׁ֣יר רַבִּֽים׃</text>
  </verse>
  <verse bcv_str="Proverbs 14:21">
    <text>בׇּז־לְרֵעֵ֥הוּ חוֹטֵ֑א וּמְחוֹנֵ֖ן </text>
    <mam-kq>
      <mam-kq-k>
        <text>(עניים)</text>
      </mam-kq-k>
      <text> </text>
      <mam-kq-q>
        <text>[עֲנָוִ֣ים]</text>
      </mam-kq-q>
    </mam-kq>
    <text> אַשְׁרָֽיו׃</text>
  </verse>
  <verse bcv_str="Proverbs 14:22">
    <text>הֲֽלוֹא־יִ֭תְעוּ חֹ֣רְשֵׁי רָ֑ע וְחֶ֥סֶד וֶ֝אֱמֶ֗ת חֹ֣רְשֵׁי טֽוֹב׃</text>
  </verse>
  <verse bcv_str="Proverbs 14:23">
    <text>בְּכׇל־עֶ֭צֶב יִהְיֶ֣ה מוֹתָ֑ר וּדְבַר־שְׂ֝פָתַ֗יִם אַךְ־לְמַחְסֽוֹר׃</text>
  </verse>
  <verse bcv_str="Proverbs 14:24">
    <text>עֲטֶ֣רֶת חֲכָמִ֣ים עׇשְׁרָ֑ם אִוֶּ֖לֶת כְּסִילִ֣ים אִוֶּֽלֶת׃</text>
  </verse>
  <verse bcv_str="Proverbs 14:25">
    <text>מַצִּ֣יל נְ֭פָשׁוֹת עֵ֣ד אֱמֶ֑ת וְיָפִ֖חַ כְּזָבִ֣ים מִרְמָֽה׃</text>
  </verse>
  <verse bcv_str="Proverbs 14:26">
    <text>בְּיִרְאַ֣ת יְ֭הֹוָה מִבְטַח־עֹ֑ז וּ֝לְבָנָ֗יו יִהְיֶ֥ה מַחְסֶֽה׃</text>
  </verse>
  <verse bcv_str="Proverbs 14:27">
    <text>יִרְאַ֣ת יְ֭הֹוָה מְק֣וֹר חַיִּ֑ים לָ֝ס֗וּר מִמֹּ֥קְשֵׁי מָֽוֶת׃</text>
  </verse>
  <verse bcv_str="Proverbs 14:28">
    <text>בְּרׇב־עָ֥ם הַדְרַת־מֶ֑לֶךְ וּבְאֶ֥פֶס לְ֝אֹ֗ם מְחִתַּ֥ת רָזֽוֹן׃</text>
  </verse>
  <verse bcv_str="Proverbs 14:29">
    <text>אֶ֣רֶךְ אַ֭פַּיִם רַב־תְּבוּנָ֑ה וּקְצַר־ר֝֗וּחַ מֵרִ֥ים אִוֶּֽלֶת׃</text>
  </verse>
  <verse bcv_str="Proverbs 14:30">
    <text>חַיֵּ֣י בְ֭שָׂרִים לֵ֣ב מַרְפֵּ֑א וּרְקַ֖ב עֲצָמ֣וֹת קִנְאָֽה׃</text>
  </verse>
  <verse bcv_str="Proverbs 14:31">
    <text>עֹ֣שֵֽׁק דָּ֭ל חֵרֵ֣ף עֹשֵׂ֑הוּ וּ֝מְכַבְּד֗וֹ חֹנֵ֥ן אֶבְיֽוֹן׃</text>
  </verse>
  <verse bcv_str="Proverbs 14:32">
    <text>בְּֽ֭רָעָתוֹ יִדָּחֶ֣ה רָשָׁ֑ע וְחֹסֶ֖ה בְמוֹת֣וֹ צַדִּֽיק׃</text>
  </verse>
  <verse bcv_str="Proverbs 14:33">
    <text>בְּלֵ֣ב נָ֭בוֹן תָּנ֣וּחַ חׇכְמָ֑ה וּבְקֶ֥רֶב כְּ֝סִילִ֗ים תִּוָּדֵֽעַ׃</text>
  </verse>
  <verse bcv_str="Proverbs 14:34">
    <text>צְדָקָ֥ה תְרוֹמֵֽם־גּ֑וֹי וְחֶ֖סֶד לְאֻמִּ֣ים חַטָּֽאת׃</text>
  </verse>
  <verse bcv_str="Proverbs 14:35">
    <text>רְֽצוֹן־מֶ֭לֶךְ לְעֶ֣בֶד מַשְׂכִּ֑יל וְ֝עֶבְרָת֗וֹ תִּהְיֶ֥ה מֵבִֽישׁ׃</text>
  </verse>
  <verse bcv_str="Proverbs 15:1">
    <text>מַֽעֲנֶה־רַּ֭ךְ יָשִׁ֣יב חֵמָ֑ה וּדְבַר־עֶ֝֗צֶב יַעֲלֶה־אָֽף׃</text>
  </verse>
  <verse bcv_str="Proverbs 15:2">
    <text>לְשׁ֣וֹן חֲ֭כָמִים תֵּיטִ֣יב דָּ֑עַת וּפִ֥י כְ֝סִילִ֗ים יַבִּ֥יעַ אִוֶּֽלֶת׃</text>
  </verse>
  <verse bcv_str="Proverbs 15:3">
    <text>בְּֽכׇל־מָ֭קוֹם עֵינֵ֣י יְהֹוָ֑ה צֹ֝פ֗וֹת רָעִ֥ים וְטוֹבִֽים׃</text>
  </verse>
  <verse bcv_str="Proverbs 15:4">
    <text>מַרְפֵּ֣א לָ֭שׁוֹן עֵ֣ץ חַיִּ֑ים וְסֶ֥לֶף בָּ֝֗הּ שֶׁ֣בֶר בְּרֽוּחַ׃</text>
  </verse>
  <verse bcv_str="Proverbs 15:5">
    <text>אֱוִ֗יל יִ֭נְאַץ מוּסַ֣ר אָבִ֑יו וְשֹׁמֵ֖ר תּוֹכַ֣חַת יַעְרִֽים׃</text>
  </verse>
  <verse bcv_str="Proverbs 15:6">
    <text>בֵּ֣ית צַ֭דִּיק חֹ֣סֶן רָ֑ב וּבִתְבוּאַ֖ת רָשָׁ֣ע נֶעְכָּֽרֶת׃</text>
  </verse>
  <verse bcv_str="Proverbs 15:7">
    <text>שִׂפְתֵ֣י חֲ֭כָמִים יְזָ֣רוּ דָ֑עַת וְלֵ֖ב כְּסִילִ֣ים לֹא־כֵֽן׃</text>
  </verse>
  <verse bcv_str="Proverbs 15:8">
    <text>זֶ֣בַח רְ֭שָׁעִים תּוֹעֲבַ֣ת יְהֹוָ֑ה וּתְפִלַּ֖ת יְשָׁרִ֣ים רְצוֹנֽוֹ׃</text>
  </verse>
  <verse bcv_str="Proverbs 15:9">
    <text>תּוֹעֲבַ֣ת יְ֭הֹוָה דֶּ֣רֶךְ רָשָׁ֑ע וּמְרַדֵּ֖ף צְדָקָ֣ה יֶאֱהָֽב׃</text>
  </verse>
  <verse bcv_str="Proverbs 15:10">
    <text>מוּסָ֣ר רָ֭ע לְעֹזֵ֣ב אֹ֑רַח שׂוֹנֵ֖א תוֹכַ֣חַת יָמֽוּת׃</text>
  </verse>
  <verse bcv_str="Proverbs 15:11">
    <text>שְׁא֣וֹל וַ֭אֲבַדּוֹן נֶ֣גֶד יְהֹוָ֑ה אַ֝֗ף כִּֽי־לִבּ֥וֹת בְּֽנֵי־אָדָֽם׃</text>
  </verse>
  <verse bcv_str="Proverbs 15:12">
    <text>לֹ֣א יֶאֱהַב־לֵ֭ץ הוֹכֵ֣חַֽ ל֑וֹ אֶל־חֲ֝כָמִ֗ים לֹ֣א יֵלֵֽךְ׃</text>
  </verse>
  <verse bcv_str="Proverbs 15:13">
    <text>לֵ֣ב שָׂ֭מֵחַ יֵיטִ֣ב פָּנִ֑ים וּבְעַצְּבַת־לֵ֝֗ב ר֣וּחַ נְכֵאָֽה׃</text>
  </verse>
  <verse bcv_str="Proverbs 15:14">
    <text>לֵ֣ב נָ֭בוֹן יְבַקֶּשׁ־דָּ֑עַת </text>
    <mam-kq>
      <mam-kq-k>
        <text>(ופני)</text>
      </mam-kq-k>
      <text> </text>
      <mam-kq-q>
        <text>[וּפִ֥י]</text>
      </mam-kq-q>
    </mam-kq>
    <text> כְ֝סִילִ֗ים יִרְעֶ֥ה אִוֶּֽלֶת׃</text>
  </verse>
  <verse bcv_str="Proverbs 15:15">
    <text>כׇּל־יְמֵ֣י עָנִ֣י רָעִ֑ים וְטֽוֹב־לֵ֝֗ב מִשְׁתֶּ֥ה תָמִֽיד׃</text>
  </verse>
  <verse bcv_str="Proverbs 15:16">
    <text>טוֹב־מְ֭עַט בְּיִרְאַ֣ת יְהֹוָ֑ה מֵאוֹצָ֥ר רָ֝֗ב וּמְה֥וּמָה בֽוֹ׃</text>
  </verse>
  <verse bcv_str="Proverbs 15:17">
    <text>ט֤וֹב אֲרֻחַ֣ת יָ֭רָק וְאַהֲבָה־שָׁ֑ם מִשּׁ֥וֹר אָ֝ב֗וּס וְשִׂנְאָה־בֽוֹ׃</text>
  </verse>
  <verse bcv_str="Proverbs 15:18">
    <text>אִ֣ישׁ חֵ֭מָה יְגָרֶ֣ה מָד֑וֹן וְאֶ֥רֶךְ אַ֝פַּ֗יִם יַשְׁקִ֥יט רִֽיב׃</text>
  </verse>
  <verse bcv_str="Proverbs 15:19">
    <text>דֶּ֣רֶךְ עָ֭צֵל כִּמְשֻׂ֣כַת חָ֑דֶק וְאֹ֖רַח יְשָׁרִ֣ים סְלֻלָֽה׃</text>
  </verse>
  <verse bcv_str="Proverbs 15:20">
    <text>בֵּ֣ן חָ֭כָם יְשַׂמַּח־אָ֑ב וּכְסִ֥יל אָ֝דָ֗ם בּוֹזֶ֥ה אִמּֽוֹ׃</text>
  </verse>
  <verse bcv_str="Proverbs 15:21">
    <text>אִ֭וֶּלֶת שִׂמְחָ֣ה לַחֲסַר־לֵ֑ב וְאִ֥ישׁ תְּ֝בוּנָ֗ה יְיַשֶּׁר־לָֽכֶת׃</text>
  </verse>
  <verse bcv_str="Proverbs 15:22">
    <text>הָפֵ֣ר מַ֭חֲשָׁבוֹת בְּאֵ֣ין ס֑וֹד וּבְרֹ֖ב יוֹעֲצִ֣ים תָּקֽוּם׃</text>
  </verse>
  <verse bcv_str="Proverbs 15:23">
    <text>שִׂמְחָ֣ה לָ֭אִישׁ בְּמַעֲנֵה־פִ֑יו וְדָבָ֖ר בְּעִתּ֣וֹ מַה־טּֽוֹב׃</text>
  </verse>
  <verse bcv_str="Proverbs 15:24">
    <text>אֹ֣רַח חַ֭יִּים לְמַ֣עְלָה לְמַשְׂכִּ֑יל לְמַ֥עַן ס֝֗וּר מִשְּׁא֥וֹל מָֽטָּה׃</text>
  </verse>
  <verse bcv_str="Proverbs 15:25">
    <text>בֵּ֣ית גֵּ֭אִים יִסַּ֥ח </text>
    <mam-lp-paseq>
      <text>׀</text>
    </mam-lp-paseq>
    <text> יְהֹוָ֑ה וְ֝יַצֵּ֗ב גְּב֣וּל אַלְמָנָֽה׃</text>
  </verse>
  <verse bcv_str="Proverbs 15:26">
    <text>תּוֹעֲבַ֣ת יְ֭הֹוָה מַחְשְׁב֣וֹת רָ֑ע וּ֝טְהֹרִ֗ים אִמְרֵי־נֹֽעַם׃</text>
  </verse>
  <verse bcv_str="Proverbs 15:27">
    <text>עֹכֵ֣ר בֵּ֭יתוֹ בּוֹצֵ֣עַ בָּ֑צַע וְשׂוֹנֵ֖א מַתָּנֹ֣ת יִחְיֶֽה׃</text>
  </verse>
  <verse bcv_str="Proverbs 15:28">
    <text>לֵ֣ב צַ֭דִּיק יֶהְגֶּ֣ה לַעֲנ֑וֹת וּפִ֥י רְ֝שָׁעִ֗ים יַבִּ֥יעַ רָעֽוֹת׃</text>
  </verse>
  <verse bcv_str="Proverbs 15:29">
    <text>רָח֣וֹק יְ֭הֹוָה מֵרְשָׁעִ֑ים וּתְפִלַּ֖ת צַדִּיקִ֣ים יִשְׁמָֽע׃</text>
  </verse>
  <verse bcv_str="Proverbs 15:30">
    <text>מְֽאוֹר־עֵ֭ינַיִם יְשַׂמַּֽח־לֵ֑ב שְׁמוּעָ֥ה ט֝וֹבָ֗ה תְּדַשֶּׁן־עָֽצֶם׃</text>
  </verse>
  <verse bcv_str="Proverbs 15:31">
    <text>אֹ֗זֶן שֹׁ֭מַעַת תּוֹכַ֣חַת חַיִּ֑ים בְּקֶ֖רֶב חֲכָמִ֣ים תָּלִֽין׃</text>
  </verse>
  <verse bcv_str="Proverbs 15:32">
    <text>פּוֹרֵ֣עַ מ֭וּסָר מוֹאֵ֣ס נַפְשׁ֑וֹ וְשׁוֹמֵ֥עַ תּ֝וֹכַ֗חַת ק֣וֹנֶה לֵּֽב׃</text>
  </verse>
  <verse bcv_str="Proverbs 15:33">
    <text>יִרְאַ֣ת יְ֭הֹוָה מוּסַ֣ר חׇכְמָ֑ה וְלִפְנֵ֖י כָב֣וֹד עֲנָוָֽה׃</text>
  </verse>
  <verse bcv_str="Proverbs 16:1">
    <text>לְאָדָ֥ם מַעַרְכֵי־לֵ֑ב וּ֝מֵיְהֹוָ֗ה מַעֲנֵ֥ה לָשֽׁוֹן׃</text>
  </verse>
  <verse bcv_str="Proverbs 16:2">
    <text>כׇּֽל־דַּרְכֵי־אִ֭ישׁ זַ֣ךְ בְּעֵינָ֑יו וְתֹכֵ֖ן רוּח֣וֹת יְהֹוָֽה׃</text>
  </verse>
  <verse bcv_str="Proverbs 16:3">
    <text>גֹּ֣ל אֶל־יְהֹוָ֣ה מַעֲשֶׂ֑יךָ וְ֝יִכֹּ֗נוּ מַחְשְׁבֹתֶֽיךָ׃</text>
  </verse>
  <verse bcv_str="Proverbs 16:4">
    <text>כֹּ֤ל פָּעַ֣ל יְ֭הֹוָה לַֽמַּעֲנֵ֑הוּ וְגַם־רָ֝שָׁ֗ע לְי֣וֹם רָעָֽה׃</text>
  </verse>
  <verse bcv_str="Proverbs 16:5">
    <text>תּוֹעֲבַ֣ת יְ֭הֹוָה כׇּל־גְּבַהּ־לֵ֑ב יָ֥ד לְ֝יָ֗ד לֹ֣א יִנָּקֶֽה׃</text>
  </verse>
  <verse bcv_str="Proverbs 16:6">
    <text>בְּחֶ֣סֶד וֶ֭אֱמֶת יְכֻפַּ֣ר עָוֺ֑ן וּבְיִרְאַ֥ת יְ֝הֹוָ֗ה ס֣וּר מֵרָֽע׃</text>
  </verse>
  <verse bcv_str="Proverbs 16:7">
    <text>בִּרְצ֣וֹת יְ֭הֹוָה דַּרְכֵי־אִ֑ישׁ גַּם־א֝וֹיְבָ֗יו יַשְׁלִ֥ם אִתּֽוֹ׃</text>
  </verse>
  <verse bcv_str="Proverbs 16:8">
    <text>טוֹב־מְ֭עַט בִּצְדָקָ֑ה מֵרֹ֥ב תְּ֝בוּא֗וֹת בְּלֹ֣א מִשְׁפָּֽט׃</text>
  </verse>
  <verse bcv_str="Proverbs 16:9">
    <text>לֵ֣ב אָ֭דָם יְחַשֵּׁ֣ב דַּרְכּ֑וֹ וַ֝יהֹוָ֗ה יָכִ֥ין צַעֲדֽוֹ׃</text>
  </verse>
  <verse bcv_str="Proverbs 16:10">
    <text>קֶ֤סֶם </text>
    <mam-lp-legarmeih>
      <text>׀</text>
    </mam-lp-legarmeih>
    <text> עַֽל־שִׂפְתֵי־מֶ֑לֶךְ בְּ֝מִשְׁפָּ֗ט לֹ֣א יִמְעַל־פִּֽיו׃</text>
  </verse>
  <verse bcv_str="Proverbs 16:11">
    <text>פֶּ֤לֶס </text>
    <mam-lp-legarmeih>
      <text>׀</text>
    </mam-lp-legarmeih>
    <text> וּמֹאזְנֵ֣י מִ֭שְׁפָּט לַיהֹוָ֑ה מַ֝עֲשֵׂ֗הוּ כׇּל־אַבְנֵי־כִֽיס׃</text>
  </verse>
  <verse bcv_str="Proverbs 16:12">
    <text>תּוֹעֲבַ֣ת מְ֭לָכִים עֲשׂ֣וֹת רֶ֑שַׁע כִּ֥י בִ֝צְדָקָ֗ה יִכּ֥וֹן כִּסֵּֽא׃</text>
  </verse>
  <verse bcv_str="Proverbs 16:13">
    <text>רְצ֣וֹן מְ֭לָכִים שִׂפְתֵי־צֶ֑דֶק וְדֹבֵ֖ר יְשָׁרִ֣ים יֶאֱהָֽב׃</text>
  </verse>
  <verse bcv_str="Proverbs 16:14">
    <text>חֲמַת־מֶ֥לֶךְ מַלְאֲכֵי־מָ֑וֶת וְאִ֖ישׁ חָכָ֣ם יְכַפְּרֶֽנָּה׃</text>
  </verse>
  <verse bcv_str="Proverbs 16:15">
    <text>בְּאוֹר־פְּנֵי־מֶ֥לֶךְ חַיִּ֑ים וּ֝רְצוֹנ֗וֹ כְּעָ֣ב מַלְקֽוֹשׁ׃</text>
  </verse>
  <verse bcv_str="Proverbs 16:16">
    <text>קְֽנֹה־חׇכְמָ֗ה מַה־טּ֥וֹב מֵחָר֑וּץ וּקְנ֥וֹת בִּ֝ינָ֗ה נִבְחָ֥ר מִכָּֽסֶף׃</text>
  </verse>
  <verse bcv_str="Proverbs 16:17">
    <text>מְסִלַּ֣ת יְ֭שָׁרִים ס֣וּר מֵרָ֑ע שֹׁמֵ֥ר נַ֝פְשׁ֗וֹ נֹצֵ֥ר דַּרְכּֽוֹ׃</text>
  </verse>
  <verse bcv_str="Proverbs 16:18">
    <text>לִפְנֵי־שֶׁ֥בֶר גָּא֑וֹן וְלִפְנֵ֥י כִ֝שָּׁל֗וֹן גֹּ֣בַהּ רֽוּחַ׃</text>
  </verse>
  <verse bcv_str="Proverbs 16:19">
    <text>ט֣וֹב שְׁפַל־ר֭וּחַ אֶת־</text>
    <mam-kq>
      <mam-kq-q>
        <text>[עֲנָוִ֑ים]</text>
      </mam-kq-q>
      <text> </text>
      <mam-kq-k>
        <text>(עניים)</text>
      </mam-kq-k>
    </mam-kq>
    <text> מֵחַלֵּ֥ק שָׁ֝לָ֗ל אֶת־גֵּאִֽים׃</text>
  </verse>
  <verse bcv_str="Proverbs 16:20">
    <text>מַשְׂכִּ֣יל עַל־דָּ֭בָר יִמְצָא־ט֑וֹב וּבוֹטֵ֖חַ בַּיהֹוָ֣ה אַשְׁרָֽיו׃</text>
  </verse>
  <verse bcv_str="Proverbs 16:21">
    <text>לַֽחֲכַם־לֵ֭ב יִקָּרֵ֣א נָב֑וֹן וּמֶ֥תֶק שְׂ֝פָתַ֗יִם יֹסִ֥יף לֶֽקַח׃</text>
  </verse>
  <verse bcv_str="Proverbs 16:22">
    <text>מְק֣וֹר חַ֭יִּים שֵׂ֣כֶל בְּעָלָ֑יו וּמוּסַ֖ר אֱוִלִ֣ים אִוֶּֽלֶת׃</text>
  </verse>
  <verse bcv_str="Proverbs 16:23">
    <text>לֵ֣ב חָ֭כָם יַשְׂכִּ֣יל פִּ֑יהוּ וְעַל־שְׂ֝פָתָ֗יו יֹסִ֥יף לֶֽקַח׃</text>
  </verse>
  <verse bcv_str="Proverbs 16:24">
    <text>צוּף־דְּ֭בַשׁ אִמְרֵי־נֹ֑עַם מָת֥וֹק לַ֝נֶּ֗פֶשׁ וּמַרְפֵּ֥א לָעָֽצֶם׃</text>
  </verse>
  <verse bcv_str="Proverbs 16:25">
    <text>יֵ֤שׁ דֶּ֣רֶךְ יָ֭שָׁר לִפְנֵי־אִ֑ישׁ וְ֝אַחֲרִיתָ֗הּ דַּרְכֵי־מָֽוֶת׃</text>
  </verse>
  <verse bcv_str="Proverbs 16:26">
    <text>נֶ֣פֶשׁ עָ֭מֵל עָ֣מְלָה לּ֑וֹ כִּֽי־אָכַ֖ף עָלָ֣יו פִּֽיהוּ׃</text>
  </verse>
  <verse bcv_str="Proverbs 16:27">
    <text>אִ֣ישׁ בְּ֭לִיַּעַל כֹּרֶ֣ה רָעָ֑ה וְעַל־</text>
    <mam-kq>
      <mam-kq-q>
        <text>[שְׂ֝פָת֗וֹ]</text>
      </mam-kq-q>
      <text> </text>
      <mam-kq-k>
        <text>(שפתיו)</text>
      </mam-kq-k>
    </mam-kq>
    <text> כְּאֵ֣שׁ צָרָֽבֶת׃</text>
  </verse>
  <verse bcv_str="Proverbs 16:28">
    <text>אִ֣ישׁ תַּ֭הְפֻּכוֹת יְשַׁלַּ֣ח מָד֑וֹן וְ֝נִרְגָּ֗ן מַפְרִ֥יד אַלּֽוּף׃</text>
  </verse>
  <verse bcv_str="Proverbs 16:29">
    <text>אִ֣ישׁ חָ֭מָס יְפַתֶּ֣ה רֵעֵ֑הוּ וְ֝הוֹלִיכ֗וֹ בְּדֶ֣רֶךְ לֹא־טֽוֹב׃</text>
  </verse>
  <verse bcv_str="Proverbs 16:30">
    <text>עֹצֶ֣ה עֵ֭ינָיו לַחְשֹׁ֣ב תַּהְפֻּכ֑וֹת קֹרֵ֥ץ שְׂ֝פָתָ֗יו כִּלָּ֥ה רָעָֽה׃</text>
  </verse>
  <verse bcv_str="Proverbs 16:31">
    <text>עֲטֶ֣רֶת תִּפְאֶ֣רֶת שֵׂיבָ֑ה בְּדֶ֥רֶךְ צְ֝דָקָ֗ה תִּמָּצֵֽא׃</text>
  </verse>
  <verse bcv_str="Proverbs 16:32">
    <text>ט֤וֹב אֶ֣רֶךְ אַ֭פַּיִם מִגִּבּ֑וֹר וּמֹשֵׁ֥ל בְּ֝רוּח֗וֹ מִלֹּכֵ֥ד עִֽיר׃</text>
  </verse>
  <verse bcv_str="Proverbs 16:33">
    <text>בַּ֭חֵיק יוּטַ֣ל אֶת־הַגּוֹרָ֑ל וּ֝מֵיְהֹוָ֗ה כׇּל־מִשְׁפָּטֽוֹ׃</text>
  </verse>
  <verse bcv_str="Proverbs 17:1">
    <text>ט֤וֹב פַּ֣ת חֲ֭רֵבָה וְשַׁלְוָה־בָ֑הּ מִ֝בַּ֗יִת מָלֵ֥א זִבְחֵי־רִֽיב׃</text>
  </verse>
  <verse bcv_str="Proverbs 17:2">
    <text>עֶֽבֶד־מַשְׂכִּ֗יל יִ֭מְשֹׁל בְּבֵ֣ן מֵבִ֑ישׁ וּבְת֥וֹךְ אַ֝חִ֗ים יַחֲלֹ֥ק נַחֲלָֽה׃</text>
  </verse>
  <verse bcv_str="Proverbs 17:3">
    <text>מַצְרֵ֣ף לַ֭כֶּסֶף וְכ֣וּר לַזָּהָ֑ב וּבֹחֵ֖ן לִבּ֣וֹת יְהֹוָֽה׃</text>
  </verse>
  <verse bcv_str="Proverbs 17:4">
    <text>מֵ֭רַע מַקְשִׁ֣יב עַל־שְׂפַת־אָ֑וֶן שֶׁ֥קֶר מֵ֝זִ֗ין עַל־לְשׁ֥וֹן הַוֺּֽת׃</text>
  </verse>
  <verse bcv_str="Proverbs 17:5">
    <text>לֹעֵ֣ג לָ֭רָשׁ חֵרֵ֣ף עֹשֵׂ֑הוּ שָׂמֵ֥חַ לְ֝אֵ֗יד לֹ֣א יִנָּקֶֽה׃</text>
  </verse>
  <verse bcv_str="Proverbs 17:6">
    <text>עֲטֶ֣רֶת זְ֭קֵנִים בְּנֵ֣י בָנִ֑ים וְתִפְאֶ֖רֶת בָּנִ֣ים אֲבוֹתָֽם׃</text>
  </verse>
  <verse bcv_str="Proverbs 17:7">
    <text>לֹא־נָאוָ֣ה לְנָבָ֣ל שְׂפַת־יֶ֑תֶר אַ֝֗ף כִּֽי־לְנָדִ֥יב שְׂפַת־שָֽׁקֶר׃</text>
  </verse>
  <verse bcv_str="Proverbs 17:8">
    <text>אֶבֶן־חֵ֣ן הַ֭שֹּׁחַד בְּעֵינֵ֣י בְעָלָ֑יו אֶֽל־כׇּל־אֲשֶׁ֖ר יִפְנֶ֣ה יַשְׂכִּֽיל׃</text>
  </verse>
  <verse bcv_str="Proverbs 17:9">
    <text>מְֽכַסֶּה־פֶּ֭שַׁע מְבַקֵּ֣שׁ אַהֲבָ֑ה וְשֹׁנֶ֥ה בְ֝דָבָ֗ר מַפְרִ֥יד אַלּֽוּף׃</text>
  </verse>
  <verse bcv_str="Proverbs 17:10">
    <text>תֵּ֣חַת גְּעָרָ֣ה בְמֵבִ֑ין מֵהַכּ֖וֹת כְּסִ֣יל מֵאָֽה׃</text>
  </verse>
  <verse bcv_str="Proverbs 17:11">
    <text>אַךְ־מְרִ֥י יְבַקֶּשׁ־רָ֑ע וּמַלְאָ֥ךְ אַ֝כְזָרִ֗י יְשֻׁלַּח־בּֽוֹ׃</text>
  </verse>
  <verse bcv_str="Proverbs 17:12">
    <text>פָּג֬וֹשׁ דֹּ֣ב שַׁכּ֣וּל בְּאִ֑ישׁ וְאַל־כְּ֝סִ֗יל בְּאִוַּלְתּֽוֹ׃</text>
  </verse>
  <verse bcv_str="Proverbs 17:13">
    <text>מֵשִׁ֣יב רָ֭עָה תַּ֣חַת טוֹבָ֑ה לֹא־</text>
    <mam-kq>
      <mam-kq-q>
        <text>[תָמ֥וּשׁ]</text>
      </mam-kq-q>
      <text> </text>
      <mam-kq-k>
        <text>(תמיש)</text>
      </mam-kq-k>
    </mam-kq>
    <text> רָ֝עָ֗ה מִבֵּיתֽוֹ׃</text>
  </verse>
  <verse bcv_str="Proverbs 17:14">
    <text>פּ֣וֹטֵֽר מַ֭יִם רֵאשִׁ֣ית מָד֑וֹן וְלִפְנֵ֥י הִ֝תְגַּלַּ֗ע הָרִ֥יב נְטֽוֹשׁ׃</text>
  </verse>
  <verse bcv_str="Proverbs 17:15">
    <text>מַצְדִּ֣יק רָ֭שָׁע וּמַרְשִׁ֣יעַ צַדִּ֑יק תּוֹעֲבַ֥ת יְ֝הֹוָ֗ה גַּם־שְׁנֵיהֶֽם׃</text>
  </verse>
  <verse bcv_str="Proverbs 17:16">
    <text>לָמָּה־זֶּ֣ה מְחִ֣יר בְּיַד־כְּסִ֑יל לִקְנ֖וֹת חׇכְמָ֣ה וְלֶב־אָֽיִן׃</text>
  </verse>
  <verse bcv_str="Proverbs 17:17">
    <text>בְּכׇל־עֵ֭ת אֹהֵ֣ב הָרֵ֑עַ וְאָ֥ח לְ֝צָרָ֗ה יִוָּלֵֽד׃</text>
  </verse>
  <verse bcv_str="Proverbs 17:18">
    <text>אָדָ֣ם חֲסַר־לֵ֭ב תּוֹקֵ֣עַ כָּ֑ף עֹרֵ֥ב עֲ֝רֻבָּ֗ה לִפְנֵ֥י רֵעֵֽהוּ׃</text>
  </verse>
  <verse bcv_str="Proverbs 17:19">
    <text>אֹ֣הֵֽב פֶּ֭שַׁע אֹהֵ֣ב מַצָּ֑ה מַגְבִּ֥יהַּ פִּ֝תְח֗וֹ מְבַקֶּשׁ־שָֽׁבֶר׃</text>
  </verse>
  <verse bcv_str="Proverbs 17:20">
    <text>עִקֶּשׁ־לֵ֭ב לֹ֣א יִמְצָא־ט֑וֹב וְנֶהְפָּ֥ךְ בִּ֝לְשׁוֹנ֗וֹ יִפּ֥וֹל בְּרָעָֽה׃</text>
  </verse>
  <verse bcv_str="Proverbs 17:21">
    <text>יֹלֵ֣ד כְּ֭סִיל לְת֣וּגָה ל֑וֹ וְלֹא־יִ֝שְׂמַ֗ח אֲבִ֣י נָבָֽל׃</text>
  </verse>
  <verse bcv_str="Proverbs 17:22">
    <text>לֵ֣ב שָׂ֭מֵחַ יֵיטִ֣יב גֵּהָ֑ה וְר֥וּחַ נְ֝כֵאָ֗ה תְּיַבֶּשׁ־גָּֽרֶם׃</text>
  </verse>
  <verse bcv_str="Proverbs 17:23">
    <text>שֹׁ֣חַד מֵ֭חֵק רָשָׁ֣ע יִקָּ֑ח לְ֝הַטּ֗וֹת אׇרְח֥וֹת מִשְׁפָּֽט׃</text>
  </verse>
  <verse bcv_str="Proverbs 17:24">
    <text>אֶת־פְּנֵ֣י מֵבִ֣ין חׇכְמָ֑ה וְעֵינֵ֥י כְ֝סִ֗יל בִּקְצֵה־אָֽרֶץ׃</text>
  </verse>
  <verse bcv_str="Proverbs 17:25">
    <text>כַּ֣עַס לְ֭אָבִיו בֵּ֣ן כְּסִ֑יל וּ֝מֶ֗מֶר לְיֽוֹלַדְתּֽוֹ׃</text>
  </verse>
  <verse bcv_str="Proverbs 17:26">
    <text>גַּ֤ם עֲנ֣וֹשׁ לַצַּדִּ֣יק לֹא־ט֑וֹב לְהַכּ֖וֹת נְדִיבִ֣ים עַל־יֹֽשֶׁר׃</text>
  </verse>
  <verse bcv_str="Proverbs 17:27">
    <text>חוֹשֵׂ֣ךְ אֲ֭מָרָיו יוֹדֵ֣עַ דָּ֑עַת </text>
    <mam-kq>
      <mam-kq-k>
        <text>(וקר)</text>
      </mam-kq-k>
      <text> </text>
      <mam-kq-q>
        <text>[יְקַר־]</text>
      </mam-kq-q>
    </mam-kq>
    <text>ר֝֗וּחַ אִ֣ישׁ תְּבוּנָֽה׃</text>
  </verse>
  <verse bcv_str="Proverbs 17:28">
    <text>גַּ֤ם אֱוִ֣יל מַ֭חֲרִישׁ חָכָ֣ם יֵחָשֵׁ֑ב אֹטֵ֖ם שְׂפָתָ֣יו נָבֽוֹן׃</text>
  </verse>
  <verse bcv_str="Proverbs 18:1">
    <text>לְֽ֭תַאֲוָה יְבַקֵּ֣שׁ נִפְרָ֑ד בְּכׇל־תּ֝וּשִׁיָּ֗ה יִתְגַּלָּֽע׃</text>
  </verse>
  <verse bcv_str="Proverbs 18:2">
    <text>לֹא־יַחְפֹּ֣ץ כְּ֭סִיל בִּתְבוּנָ֑ה כִּ֝֗י אִֽם־בְּהִתְגַּלּ֥וֹת לִבּֽוֹ׃</text>
  </verse>
  <verse bcv_str="Proverbs 18:3">
    <text>בְּֽבוֹא־רָ֭שָׁע בָּ֣א גַם־בּ֑וּז וְֽעִם־קָל֥וֹן חֶרְפָּֽה׃</text>
  </verse>
  <verse bcv_str="Proverbs 18:4">
    <text>מַ֣יִם עֲ֭מֻקִּים דִּבְרֵ֣י פִי־אִ֑ישׁ נַ֥חַל נֹ֝בֵ֗עַ מְק֣וֹר חׇכְמָֽה׃</text>
  </verse>
  <verse bcv_str="Proverbs 18:5">
    <text>שְׂאֵ֣ת פְּנֵֽי־רָשָׁ֣ע לֹא־ט֑וֹב לְהַטּ֥וֹת צַ֝דִּ֗יק בַּמִּשְׁפָּֽט׃</text>
  </verse>
  <verse bcv_str="Proverbs 18:6">
    <text>שִׂפְתֵ֣י כְ֭סִיל יָבֹ֣אוּ בְרִ֑יב וּ֝פִ֗יו לְֽמַהֲלֻמ֥וֹת יִקְרָֽא׃</text>
  </verse>
  <verse bcv_str="Proverbs 18:7">
    <text>פִּֽי־כְ֭סִיל מְחִתָּה־ל֑וֹ וּ֝שְׂפָתָ֗יו מוֹקֵ֥שׁ נַפְשֽׁוֹ׃</text>
  </verse>
  <verse bcv_str="Proverbs 18:8">
    <text>דִּבְרֵ֣י נִ֭רְגָּן כְּמִֽתְלַהֲמִ֑ים וְ֝הֵ֗ם יָרְד֥וּ חַדְרֵי־בָֽטֶן׃</text>
  </verse>
  <verse bcv_str="Proverbs 18:9">
    <text>גַּ֭ם מִתְרַפֶּ֣ה בִמְלַאכְתּ֑וֹ אָ֥ח ה֝֗וּא לְבַ֣עַל מַשְׁחִֽית׃</text>
  </verse>
  <verse bcv_str="Proverbs 18:10">
    <text>מִגְדַּל־עֹ֭ז שֵׁ֣ם יְהֹוָ֑ה בּֽוֹ־יָר֖וּץ צַדִּ֣יק וְנִשְׂגָּֽב׃</text>
  </verse>
  <verse bcv_str="Proverbs 18:11">
    <text>ה֣וֹן עָ֭שִׁיר קִרְיַ֣ת עֻזּ֑וֹ וּכְחוֹמָ֥ה נִ֝שְׂגָּבָ֗ה בְּמַשְׂכִּתֽוֹ׃</text>
  </verse>
  <verse bcv_str="Proverbs 18:12">
    <text>לִפְנֵי־שֶׁ֭בֶר יִגְבַּ֣הּ לֶב־אִ֑ישׁ וְלִפְנֵ֖י כָב֣וֹד עֲנָוָֽה׃</text>
  </verse>
  <verse bcv_str="Proverbs 18:13">
    <text>מֵשִׁ֣יב דָּ֭בָר בְּטֶ֣רֶם יִשְׁמָ֑ע אִוֶּ֥לֶת הִיא־ל֝֗וֹ וּכְלִמָּֽה׃</text>
  </verse>
  <verse bcv_str="Proverbs 18:14">
    <text>רֽוּחַ־אִ֭ישׁ יְכַלְכֵּ֣ל מַחֲלֵ֑הוּ וְר֥וּחַ נְ֝כֵאָ֗ה מִ֣י יִשָּׂאֶֽנָּה׃</text>
  </verse>
  <verse bcv_str="Proverbs 18:15">
    <text>לֵ֣ב נָ֭בוֹן יִקְנֶה־דָּ֑עַת וְאֹ֥זֶן חֲ֝כָמִ֗ים תְּבַקֶּשׁ־דָּֽעַת׃</text>
  </verse>
  <verse bcv_str="Proverbs 18:16">
    <text>מַתָּ֣ן אָ֭דָם יַרְחִ֣יב ל֑וֹ וְלִפְנֵ֖י גְדֹלִ֣ים יַנְחֶֽנּוּ׃</text>
  </verse>
  <verse bcv_str="Proverbs 18:17">
    <text>צַדִּ֣יק הָרִאשׁ֣וֹן בְּרִיב֑וֹ </text>
    <mam-kq>
      <mam-kq-k>
        <text>(יבא)</text>
      </mam-kq-k>
      <text> </text>
      <mam-kq-q>
        <text>[וּבָֽא־]</text>
      </mam-kq-q>
    </mam-kq>
    <text>רֵ֝עֵ֗הוּ וַחֲקָרֽוֹ׃</text>
  </verse>
  <verse bcv_str="Proverbs 18:18">
    <text>מִ֭דְיָנִים יַשְׁבִּ֣ית הַגּוֹרָ֑ל וּבֵ֖ין עֲצוּמִ֣ים יַפְרִֽיד׃</text>
  </verse>
  <verse bcv_str="Proverbs 18:19">
    <text>אָ֗ח נִפְשָׁ֥ע מִקִּרְיַת־עֹ֑ז </text>
    <mam-kq>
      <mam-kq-k>
        <text>(ומדונים)</text>
      </mam-kq-k>
      <text> </text>
      <mam-kq-q>
        <text>[וּ֝מִדְיָנִ֗ים]</text>
      </mam-kq-q>
    </mam-kq>
    <text> כִּבְרִ֥יחַ אַרְמֽוֹן׃</text>
  </verse>
  <verse bcv_str="Proverbs 18:20">
    <text>מִפְּרִ֣י פִי־אִ֭ישׁ תִּשְׂבַּ֣ע בִּטְנ֑וֹ תְּבוּאַ֖ת שְׂפָתָ֣יו יִשְׂבָּֽע׃</text>
  </verse>
  <verse bcv_str="Proverbs 18:21">
    <text>מָ֣וֶת וְ֭חַיִּים בְּיַד־לָשׁ֑וֹן וְ֝אֹהֲבֶ֗יהָ יֹאכַ֥ל פִּרְיָֽהּ׃</text>
  </verse>
  <verse bcv_str="Proverbs 18:22">
    <text>מָצָ֣א אִ֭שָּׁה מָ֣צָא ט֑וֹב וַיָּ֥פֶק רָ֝צ֗וֹן מֵיְהֹוָֽה׃</text>
  </verse>
  <verse bcv_str="Proverbs 18:23">
    <text>תַּחֲנוּנִ֥ים יְדַבֶּר־רָ֑שׁ וְ֝עָשִׁ֗יר יַעֲנֶ֥ה עַזּֽוֹת׃</text>
  </verse>
  <verse bcv_str="Proverbs 18:24">
    <text>אִ֣ישׁ רֵ֭עִים לְהִתְרֹעֵ֑עַ וְיֵ֥שׁ אֹ֝הֵ֗ב דָּבֵ֥ק מֵאָֽח׃</text>
  </verse>
  <verse bcv_str="Proverbs 19:1">
    <text>טֽוֹב־רָ֭שׁ הוֹלֵ֣ךְ בְּתֻמּ֑וֹ מֵעִקֵּ֥שׁ שְׂ֝פָתָ֗יו וְה֣וּא כְסִֽיל׃</text>
  </verse>
  <verse bcv_str="Proverbs 19:2">
    <text>גַּ֤ם בְּלֹא־דַ֣עַת נֶ֣פֶשׁ לֹא־ט֑וֹב וְאָ֖ץ בְּרַגְלַ֣יִם חוֹטֵֽא׃</text>
  </verse>
  <verse bcv_str="Proverbs 19:3">
    <text>אִוֶּ֣לֶת אָ֭דָם תְּסַלֵּ֣ף דַּרְכּ֑וֹ וְעַל־יְ֝הֹוָ֗ה יִזְעַ֥ף לִבּֽוֹ׃</text>
  </verse>
  <verse bcv_str="Proverbs 19:4">
    <text>ה֗וֹן יֹ֭סִיף רֵעִ֣ים רַבִּ֑ים וְ֝דָ֗ל מֵרֵעֵ֥הוּ יִפָּרֵֽד׃</text>
  </verse>
  <verse bcv_str="Proverbs 19:5">
    <text>עֵ֣ד שְׁ֭קָרִים לֹ֣א יִנָּקֶ֑ה וְיָפִ֥יחַ כְּ֝זָבִ֗ים לֹ֣א יִמָּלֵֽט׃</text>
  </verse>
  <verse bcv_str="Proverbs 19:6">
    <text>רַ֭בִּים יְחַלּ֣וּ פְנֵֽי־נָדִ֑יב וְכׇל־הָ֝רֵ֗עַ לְאִ֣ישׁ מַתָּֽן׃</text>
  </verse>
  <verse bcv_str="Proverbs 19:7">
    <text>כׇּ֥ל</text>
    <mam-implicit-maqaf>
      <text>־</text>
    </mam-implicit-maqaf>
    <text>אֲחֵי־רָ֨שׁ </text>
    <mam-lp-legarmeih>
      <text>׀</text>
    </mam-lp-legarmeih>
    <text> שְֽׂנֵאֻ֗הוּ אַ֤ף כִּ֣י מְ֭רֵעֵהוּ רָחֲק֣וּ מִמֶּ֑נּוּ מְרַדֵּ֖ף אֲמָרִ֣ים </text>
    <mam-kq>
      <mam-kq-k>
        <text>(לא)</text>
      </mam-kq-k>
      <text> </text>
      <mam-kq-q>
        <text>[לוֹ־]</text>
      </mam-kq-q>
    </mam-kq>
    <text>הֵֽמָּה׃</text>
  </verse>
  <verse bcv_str="Proverbs 19:8">
    <text>קֹֽנֶה־לֵּ֭ב אֹהֵ֣ב נַפְשׁ֑וֹ שֹׁמֵ֥ר תְּ֝בוּנָ֗ה לִמְצֹא־טֽוֹב׃</text>
  </verse>
  <verse bcv_str="Proverbs 19:9">
    <text>עֵ֣ד שְׁ֭קָרִים לֹ֣א יִנָּקֶ֑ה וְיָפִ֖יחַ כְּזָבִ֣ים יֹאבֵֽד׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 19:10">
    <text>לֹא־נָאוֶ֣ה לִכְסִ֣יל תַּעֲנ֑וּג אַ֝֗ף כִּֽי־לְעֶ֤בֶד </text>
    <mam-lp-legarmeih>
      <text>׀</text>
    </mam-lp-legarmeih>
    <text> מְשֹׁ֬ל בְּשָׂרִֽים׃</text>
  </verse>
  <verse bcv_str="Proverbs 19:11">
    <text>שֵׂ֣כֶל אָ֭דָם הֶאֱרִ֣יךְ אַפּ֑וֹ וְ֝תִפְאַרְתּ֗וֹ עֲבֹ֣ר עַל־פָּֽשַׁע׃</text>
  </verse>
  <verse bcv_str="Proverbs 19:12">
    <text>נַ֣הַם כַּ֭כְּפִיר זַ֣עַף מֶ֑לֶךְ וּכְטַ֖ל עַל־עֵ֣שֶׂב רְצוֹנֽוֹ׃</text>
  </verse>
  <verse bcv_str="Proverbs 19:13">
    <text>הַוֺּ֣ת לְ֭אָבִיו בֵּ֣ן כְּסִ֑יל וְדֶ֥לֶף טֹ֝רֵ֗ד מִדְיְנֵ֥י אִשָּֽׁה׃</text>
  </verse>
  <verse bcv_str="Proverbs 19:14">
    <text>בַּ֣יִת וָ֭הוֹן נַחֲלַ֣ת אָב֑וֹת וּ֝מֵיְהֹוָ֗ה אִשָּׁ֥ה מַשְׂכָּֽלֶת׃</text>
  </verse>
  <verse bcv_str="Proverbs 19:15">
    <text>עַ֭צְלָה תַּפִּ֣יל תַּרְדֵּמָ֑ה וְנֶ֖פֶשׁ רְמִיָּ֣ה תִרְעָֽב׃</text>
  </verse>
  <verse bcv_str="Proverbs 19:16">
    <text>שֹׁמֵ֣ר מִ֭צְוָה שֹׁמֵ֣ר נַפְשׁ֑וֹ בּוֹזֵ֖ה דְרָכָ֣יו </text>
    <mam-kq>
      <mam-kq-k>
        <text>(יומת)</text>
      </mam-kq-k>
      <text> </text>
      <mam-kq-q>
        <text>[יָמֽוּת]</text>
      </mam-kq-q>
    </mam-kq>
    <text>׃</text>
  </verse>
  <verse bcv_str="Proverbs 19:17">
    <text>מַלְוֵ֣ה יְ֭הֹוָה ח֣וֹנֵֽן דָּ֑ל וּ֝גְמֻל֗וֹ יְשַׁלֶּם־לֽוֹ׃</text>
  </verse>
  <verse bcv_str="Proverbs 19:18">
    <text>יַסֵּ֣ר בִּ֭נְךָ כִּֽי־יֵ֣שׁ תִּקְוָ֑ה וְאֶל־הֲ֝מִית֗וֹ אַל־תִּשָּׂ֥א נַפְשֶֽׁךָ׃</text>
  </verse>
  <verse bcv_str="Proverbs 19:19">
    <mam-kq>
      <mam-kq-k>
        <text>(גרל)</text>
      </mam-kq-k>
      <text> </text>
      <mam-kq-q>
        <text>[גְּֽדׇל־]</text>
      </mam-kq-q>
    </mam-kq>
    <text>חֵ֭מָה נֹ֣שֵׂא עֹ֑נֶשׁ כִּ֥י אִם־תַּ֝צִּ֗יל וְע֣וֹד תּוֹסִֽף׃</text>
  </verse>
  <verse bcv_str="Proverbs 19:20">
    <text>שְׁמַ֣ע עֵ֭צָה וְקַבֵּ֣ל מוּסָ֑ר לְ֝מַ֗עַן תֶּחְכַּ֥ם בְּאַחֲרִיתֶֽךָ׃</text>
  </verse>
  <verse bcv_str="Proverbs 19:21">
    <text>רַבּ֣וֹת מַחֲשָׁב֣וֹת בְּלֶב־אִ֑ישׁ וַעֲצַ֥ת יְ֝הֹוָ֗ה הִ֣יא תָקֽוּם׃</text>
  </verse>
  <verse bcv_str="Proverbs 19:22">
    <text>תַּאֲוַ֣ת אָדָ֣ם חַסְדּ֑וֹ וְטֽוֹב־רָ֝֗שׁ מֵאִ֥ישׁ כָּזָֽב׃</text>
  </verse>
  <verse bcv_str="Proverbs 19:23">
    <text>יִרְאַ֣ת יְהֹוָ֣ה לְחַיִּ֑ים וְשָׂבֵ֥עַ יָ֝לִ֗ין בַּל־יִפָּ֥קֶד רָֽע׃</text>
  </verse>
  <verse bcv_str="Proverbs 19:24">
    <text>טָ֘מַ֤ן עָצֵ֣ל יָ֭דוֹ בַּצַּלָּ֑חַת גַּם־אֶל־פִּ֝֗יהוּ לֹ֣א יְשִׁיבֶֽנָּה׃</text>
  </verse>
  <verse bcv_str="Proverbs 19:25">
    <text>לֵ֣ץ תַּ֭כֶּה וּפֶ֣תִי יַעְרִ֑ם וְהוֹכִ֥יחַ לְ֝נָב֗וֹן יָבִ֥ין דָּֽעַת׃</text>
  </verse>
  <verse bcv_str="Proverbs 19:26">
    <text>מְֽשַׁדֶּד־אָ֭ב יַבְרִ֣יחַ אֵ֑ם בֵּ֝֗ן מֵבִ֥ישׁ וּמַחְפִּֽיר׃</text>
  </verse>
  <verse bcv_str="Proverbs 19:27">
    <text>חֲֽדַל־בְּ֭נִי לִשְׁמֹ֣עַ מוּסָ֑ר לִ֝שְׁג֗וֹת מֵאִמְרֵי־דָֽעַת׃</text>
  </verse>
  <verse bcv_str="Proverbs 19:28">
    <text>עֵ֣ד בְּ֭לִיַּעַל יָלִ֣יץ מִשְׁפָּ֑ט וּפִ֥י רְ֝שָׁעִ֗ים יְבַלַּע־אָֽוֶן׃</text>
  </verse>
  <verse bcv_str="Proverbs 19:29">
    <text>נָכ֣וֹנוּ לַלֵּצִ֣ים שְׁפָטִ֑ים וּ֝מַהֲלֻמ֗וֹת לְגֵ֣ו כְּסִילִֽים׃</text>
  </verse>
  <verse bcv_str="Proverbs 20:1">
    <text>לֵ֣ץ הַ֭יַּיִן הֹמֶ֣ה שֵׁכָ֑ר וְכׇל־שֹׁ֥גֶה בּ֝֗וֹ לֹ֣א יֶחְכָּֽם׃</text>
  </verse>
  <verse bcv_str="Proverbs 20:2">
    <text>נַ֣הַם כַּ֭כְּפִיר אֵ֣ימַת מֶ֑לֶךְ מִ֝תְעַבְּר֗וֹ חוֹטֵ֥א נַפְשֽׁוֹ׃</text>
  </verse>
  <verse bcv_str="Proverbs 20:3">
    <text>כָּב֣וֹד לָ֭אִישׁ שֶׁ֣בֶת מֵרִ֑יב וְכׇל־אֱ֝וִ֗יל יִתְגַּלָּֽע׃</text>
  </verse>
  <verse bcv_str="Proverbs 20:4">
    <text>מֵ֭חֹרֶף עָצֵ֣ל לֹא־יַחֲרֹ֑שׁ </text>
    <mam-kq>
      <mam-kq-k>
        <text>(ישאל)</text>
      </mam-kq-k>
      <text> </text>
      <mam-kq-q>
        <text>[וְשָׁאַ֖ל]</text>
      </mam-kq-q>
    </mam-kq>
    <text> בַּקָּצִ֣יר וָאָֽיִן׃</text>
  </verse>
  <verse bcv_str="Proverbs 20:5">
    <text>מַ֣יִם עֲ֭מֻקִּים עֵצָ֣ה בְלֶב־אִ֑ישׁ וְאִ֖ישׁ תְּבוּנָ֣ה יִדְלֶֽנָּה׃</text>
  </verse>
  <verse bcv_str="Proverbs 20:6">
    <text>רׇב־אָדָ֗ם יִ֭קְרָא אִ֣ישׁ חַסְדּ֑וֹ וְאִ֥ישׁ אֱ֝מוּנִ֗ים מִ֣י יִמְצָֽא׃</text>
  </verse>
  <verse bcv_str="Proverbs 20:7">
    <text>מִתְהַלֵּ֣ךְ בְּתֻמּ֣וֹ צַדִּ֑יק אַשְׁרֵ֖י בָנָ֣יו אַחֲרָֽיו׃</text>
  </verse>
  <verse bcv_str="Proverbs 20:8">
    <text>מֶ֗לֶךְ יוֹשֵׁ֥ב עַל־כִּסֵּא־דִ֑ין מְזָרֶ֖ה בְעֵינָ֣יו כׇּל־רָֽע׃</text>
  </verse>
  <verse bcv_str="Proverbs 20:9">
    <text>מִֽי־יֹ֭אמַר זִכִּ֣יתִי לִבִּ֑י טָ֝הַ֗רְתִּי מֵחַטָּאתִֽי׃</text>
  </verse>
  <verse bcv_str="Proverbs 20:10">
    <text>אֶ֣בֶן וָ֭אֶבֶן אֵיפָ֣ה וְאֵיפָ֑ה תּוֹעֲבַ֥ת יְ֝הֹוָ֗ה גַּם־שְׁנֵיהֶֽם׃</text>
  </verse>
  <verse bcv_str="Proverbs 20:11">
    <text>גַּ֣ם בְּ֭מַעֲלָלָיו יִתְנַכֶּר־נָ֑עַר אִם־זַ֖ךְ וְאִם־יָשָׁ֣ר פׇּעֳלֽוֹ׃</text>
  </verse>
  <verse bcv_str="Proverbs 20:12">
    <text>אֹ֣זֶן שֹׁ֭מַעַת וְעַ֣יִן רֹאָ֑ה יְ֝הֹוָ֗ה עָשָׂ֥ה גַם־שְׁנֵיהֶֽם׃</text>
  </verse>
  <verse bcv_str="Proverbs 20:13">
    <text>אַל־תֶּאֱהַ֣ב שֵׁ֭נָה פֶּן־תִּוָּרֵ֑שׁ פְּקַ֖ח עֵינֶ֣יךָ שְֽׂבַֽע־לָֽחֶם׃</text>
  </verse>
  <verse bcv_str="Proverbs 20:14">
    <text>רַ֣ע רַ֭ע יֹאמַ֣ר הַקּוֹנֶ֑ה וְאֹזֵ֥ל ל֝֗וֹ אָ֣ז יִתְהַלָּֽל׃</text>
  </verse>
  <verse bcv_str="Proverbs 20:15">
    <text>יֵ֣שׁ זָ֭הָב וְרׇב־פְּנִינִ֑ים וּכְלִ֥י יְ֝קָ֗ר שִׂפְתֵי־דָֽעַת׃</text>
  </verse>
  <verse bcv_str="Proverbs 20:16">
    <text>לְֽקַח־בִּ֭גְדוֹ כִּי־עָ֣רַב זָ֑ר וּבְעַ֖ד </text>
    <mam-kq>
      <mam-kq-k>
        <text>(נכרים)</text>
      </mam-kq-k>
      <text> </text>
      <mam-kq-q>
        <text>[נׇכְרִיָּ֣ה]</text>
      </mam-kq-q>
    </mam-kq>
    <text> חַבְלֵֽהוּ׃</text>
  </verse>
  <verse bcv_str="Proverbs 20:17">
    <text>עָרֵ֣ב לָ֭אִישׁ לֶ֣חֶם שָׁ֑קֶר וְ֝אַחַ֗ר יִמָּֽלֵא־פִ֥יהוּ חָצָֽץ׃</text>
  </verse>
  <verse bcv_str="Proverbs 20:18">
    <text>מַ֭חֲשָׁבוֹת בְּעֵצָ֣ה תִכּ֑וֹן וּ֝בְתַחְבֻּל֗וֹת עֲשֵׂ֣ה מִלְחָמָֽה׃</text>
  </verse>
  <verse bcv_str="Proverbs 20:19">
    <text>גּֽוֹלֶה־סּ֭וֹד הוֹלֵ֣ךְ רָכִ֑יל וּלְפֹתֶ֥ה שְׂ֝פָתָ֗יו לֹ֣א תִתְעָרָֽב׃</text>
  </verse>
  <verse bcv_str="Proverbs 20:20">
    <text>מְ֭קַלֵּל אָבִ֣יו וְאִמּ֑וֹ יִֽדְעַ֥ךְ נֵ֝ר֗וֹ </text>
    <mam-kq>
      <mam-kq-k>
        <text>(באישון)</text>
      </mam-kq-k>
      <text> </text>
      <mam-kq-q>
        <text>[בֶּאֱשׁ֥וּן]</text>
      </mam-kq-q>
    </mam-kq>
    <text> חֹֽשֶׁךְ׃</text>
  </verse>
  <verse bcv_str="Proverbs 20:21">
    <text>נַ֭חֲלָה </text>
    <mam-kq>
      <mam-kq-k>
        <text>(מבחלת)</text>
      </mam-kq-k>
      <text> </text>
      <mam-kq-q>
        <text>[מְבֹהֶ֣לֶת]</text>
      </mam-kq-q>
    </mam-kq>
    <text> בָּרִאשׁוֹנָ֑ה וְ֝אַחֲרִיתָ֗הּ לֹ֣א תְבֹרָֽךְ׃</text>
  </verse>
  <verse bcv_str="Proverbs 20:22">
    <text>אַל־תֹּאמַ֥ר אֲשַׁלְּמָה־רָ֑ע קַוֵּ֥ה לַ֝יהֹוָ֗ה וְיֹ֣שַֽׁע לָֽךְ׃</text>
  </verse>
  <verse bcv_str="Proverbs 20:23">
    <text>תּוֹעֲבַ֣ת יְ֭הֹוָה אֶ֣בֶן וָאָ֑בֶן וּמֹאזְנֵ֖י מִרְמָ֣ה לֹא־טֽוֹב׃</text>
  </verse>
  <verse bcv_str="Proverbs 20:24">
    <text>מֵיְהֹוָ֥ה מִצְעֲדֵי־גָ֑בֶר וְ֝אָדָ֗ם מַה־יָּבִ֥ין דַּרְכּֽוֹ׃</text>
  </verse>
  <verse bcv_str="Proverbs 20:25">
    <text>מוֹקֵ֣שׁ אָ֭דָם יָ֣לַע קֹ֑דֶשׁ וְאַחַ֖ר נְדָרִ֣ים לְבַקֵּֽר׃</text>
  </verse>
  <verse bcv_str="Proverbs 20:26">
    <text>מְזָרֶ֣ה רְ֭שָׁעִים מֶ֣לֶךְ חָכָ֑ם וַיָּ֖שֶׁב עֲלֵיהֶ֣ם אוֹפָֽן׃</text>
  </verse>
  <verse bcv_str="Proverbs 20:27">
    <text>נֵ֣ר יְ֭הֹוָה נִשְׁמַ֣ת אָדָ֑ם חֹ֝פֵ֗שׂ כׇּל־חַדְרֵי־בָֽטֶן׃</text>
  </verse>
  <verse bcv_str="Proverbs 20:28">
    <text>חֶ֣סֶד וֶֽ֭אֱמֶת יִצְּרוּ־מֶ֑לֶךְ וְסָעַ֖ד בַּחֶ֣סֶד כִּסְאֽוֹ׃</text>
  </verse>
  <verse bcv_str="Proverbs 20:29">
    <text>תִּפְאֶ֣רֶת בַּחוּרִ֣ים כֹּחָ֑ם וַהֲדַ֖ר זְקֵנִ֣ים שֵׂיבָֽה׃</text>
  </verse>
  <verse bcv_str="Proverbs 20:30">
    <text>חַבֻּר֣וֹת פֶּ֭צַע </text>
    <mam-kq>
      <mam-kq-k>
        <text>(תמריק)</text>
      </mam-kq-k>
      <text> </text>
      <mam-kq-q>
        <text>[תַּמְר֣וּק]</text>
      </mam-kq-q>
    </mam-kq>
    <text> בְּרָ֑ע וּ֝מַכּ֗וֹת חַדְרֵי־בָֽטֶן׃</text>
  </verse>
  <verse bcv_str="Proverbs 21:1">
    <text>פַּלְגֵי־מַ֣יִם לֶב־מֶ֭לֶךְ בְּיַד־יְהֹוָ֑ה עַֽל־כׇּל־אֲשֶׁ֖ר יַחְפֹּ֣ץ יַטֶּֽנּוּ׃</text>
  </verse>
  <verse bcv_str="Proverbs 21:2">
    <text>כׇּֽל־דֶּרֶךְ־אִ֭ישׁ יָשָׁ֣ר בְּעֵינָ֑יו וְתֹכֵ֖ן לִבּ֣וֹת יְהֹוָֽה׃</text>
  </verse>
  <verse bcv_str="Proverbs 21:3">
    <text>עֲ֭שֹׂה צְדָקָ֣ה וּמִשְׁפָּ֑ט נִבְחָ֖ר לַיהֹוָ֣ה מִזָּֽבַח׃</text>
  </verse>
  <verse bcv_str="Proverbs 21:4">
    <text>רוּם־עֵ֭ינַיִם וּרְחַב־לֵ֑ב נִ֖ר רְשָׁעִ֣ים חַטָּֽאת׃</text>
  </verse>
  <verse bcv_str="Proverbs 21:5">
    <text>מַחְשְׁב֣וֹת חָ֭רוּץ אַךְ־לְמוֹתָ֑ר וְכׇל־אָ֝֗ץ אַךְ־לְמַחְסֽוֹר׃</text>
  </verse>
  <verse bcv_str="Proverbs 21:6">
    <text>פֹּ֣עַל אֹ֭צָרוֹת בִּלְשׁ֣וֹן שָׁ֑קֶר הֶ֥בֶל נִ֝דָּ֗ף מְבַקְשֵׁי־מָֽוֶת׃</text>
  </verse>
  <verse bcv_str="Proverbs 21:7">
    <text>שֹׁד־רְשָׁעִ֥ים יְגוֹרֵ֑ם כִּ֥י מֵ֝אֲנ֗וּ לַעֲשׂ֥וֹת מִשְׁפָּֽט׃</text>
  </verse>
  <verse bcv_str="Proverbs 21:8">
    <text>הֲפַכְפַּ֬ךְ דֶּ֣רֶךְ אִ֣ישׁ וָזָ֑ר וְ֝זַ֗ךְ יָשָׁ֥ר פׇּעֳלֽוֹ׃</text>
  </verse>
  <verse bcv_str="Proverbs 21:9">
    <text>ט֗וֹב לָשֶׁ֥בֶת עַל־פִּנַּת־גָּ֑ג מֵאֵ֥שֶׁת מִ֝דְיָנִ֗ים וּבֵ֥ית חָֽבֶר׃</text>
  </verse>
  <verse bcv_str="Proverbs 21:10">
    <text>נֶ֣פֶשׁ רָ֭שָׁע אִוְּתָה־רָ֑ע לֹֽא־יֻחַ֖ן בְּעֵינָ֣יו רֵעֵֽהוּ׃</text>
  </verse>
  <verse bcv_str="Proverbs 21:11">
    <text>בַּֽעֲנׇשׁ־לֵ֭ץ יֶחְכַּם־פֶּ֑תִי וּבְהַשְׂכִּ֥יל לְ֝חָכָ֗ם יִקַּח־דָּֽעַת׃</text>
  </verse>
  <verse bcv_str="Proverbs 21:12">
    <text>מַשְׂכִּ֣יל צַ֭דִּיק לְבֵ֣ית רָשָׁ֑ע מְסַלֵּ֖ף רְשָׁעִ֣ים לָרָֽע׃</text>
  </verse>
  <verse bcv_str="Proverbs 21:13">
    <text>אֹטֵ֣ם אׇ֭זְנוֹ מִזַּעֲקַת־דָּ֑ל גַּֽם־ה֥וּא יִ֝קְרָ֗א וְלֹ֣א יֵעָנֶֽה׃</text>
  </verse>
  <verse bcv_str="Proverbs 21:14">
    <text>מַתָּ֣ן בַּ֭סֵּתֶר יִכְפֶּה־אָ֑ף וְשֹׁ֥חַד בַּ֝חֵ֗ק חֵמָ֥ה עַזָּֽה׃</text>
  </verse>
  <verse bcv_str="Proverbs 21:15">
    <text>שִׂמְחָ֣ה לַ֭צַּדִּיק עֲשׂ֣וֹת מִשְׁפָּ֑ט וּ֝מְחִתָּ֗ה לְפֹ֣עֲלֵי אָֽוֶן׃</text>
  </verse>
  <verse bcv_str="Proverbs 21:16">
    <text>אָדָ֗ם תּ֭וֹעֶה מִדֶּ֣רֶךְ הַשְׂכֵּ֑ל בִּקְהַ֖ל רְפָאִ֣ים יָנֽוּחַ׃</text>
  </verse>
  <verse bcv_str="Proverbs 21:17">
    <text>אִ֣ישׁ מַ֭חְסוֹר אֹהֵ֣ב שִׂמְחָ֑ה אֹהֵ֥ב יַֽיִן־וָ֝שֶׁ֗מֶן לֹ֣א יַעֲשִֽׁיר׃</text>
  </verse>
  <verse bcv_str="Proverbs 21:18">
    <text>כֹּ֣פֶר לַצַּדִּ֣יק רָשָׁ֑ע וְתַ֖חַת יְשָׁרִ֣ים בּוֹגֵֽד׃</text>
  </verse>
  <verse bcv_str="Proverbs 21:19">
    <text>ט֗וֹב שֶׁ֥בֶת בְּאֶֽרֶץ־מִדְבָּ֑ר מֵאֵ֖שֶׁת </text>
    <mam-kq>
      <mam-kq-k>
        <text>(מדונים)</text>
      </mam-kq-k>
      <text> </text>
      <mam-kq-q>
        <text>[מִדְיָנִ֣ים]</text>
      </mam-kq-q>
    </mam-kq>
    <text> וָכָֽעַס׃</text>
  </verse>
  <verse bcv_str="Proverbs 21:20">
    <text>אוֹצָ֤ר </text>
    <mam-lp-legarmeih>
      <text>׀</text>
    </mam-lp-legarmeih>
    <text> נֶחְמָ֣ד וָ֭שֶׁמֶן בִּנְוֵ֣ה חָכָ֑ם וּכְסִ֖יל אָדָ֣ם יְבַלְּעֶֽנּוּ׃</text>
  </verse>
  <verse bcv_str="Proverbs 21:21">
    <text>רֹ֭דֵף צְדָקָ֣ה וָחָ֑סֶד יִמְצָ֥א חַ֝יִּ֗ים צְדָקָ֥ה וְכָבֽוֹד׃</text>
  </verse>
  <verse bcv_str="Proverbs 21:22">
    <text>עִ֣יר גִּ֭בֹּרִים עָלָ֣ה חָכָ֑ם וַ֝יֹּ֗רֶד עֹ֣ז מִבְטֶחָֽהֿ׃</text>
  </verse>
  <verse bcv_str="Proverbs 21:23">
    <text>שֹׁמֵ֣ר פִּ֭יו וּלְשׁוֹנ֑וֹ שֹׁמֵ֖ר מִצָּר֣וֹת נַפְשֽׁוֹ׃</text>
  </verse>
  <verse bcv_str="Proverbs 21:24">
    <text>זֵ֣ד יָ֭הִיר לֵ֣ץ שְׁמ֑וֹ ע֝וֹשֶׂ֗ה בְּעֶבְרַ֥ת זָדֽוֹן׃</text>
  </verse>
  <verse bcv_str="Proverbs 21:25">
    <text>תַּאֲוַ֣ת עָצֵ֣ל תְּמִיתֶ֑נּוּ כִּֽי־מֵאֲנ֖וּ יָדָ֣יו לַעֲשֽׂוֹת׃</text>
  </verse>
  <verse bcv_str="Proverbs 21:26">
    <text>כׇּל־הַ֭יּוֹם הִתְאַוָּ֣ה תַאֲוָ֑ה וְצַדִּ֥יק יִ֝תֵּ֗ן וְלֹ֣א יַחְשֹֽׂךְ׃</text>
  </verse>
  <verse bcv_str="Proverbs 21:27">
    <text>זֶ֣בַח רְ֭שָׁעִים תּוֹעֵבָ֑ה אַ֝֗ף כִּֽי־בְזִמָּ֥ה יְבִיאֶֽנּוּ׃</text>
  </verse>
  <verse bcv_str="Proverbs 21:28">
    <text>עֵד־כְּזָבִ֥ים יֹאבֵ֑ד וְאִ֥ישׁ שׁ֝וֹמֵ֗עַ לָנֶ֥צַח יְדַבֵּֽר׃</text>
  </verse>
  <verse bcv_str="Proverbs 21:29">
    <text>הֵעֵ֬ז אִ֣ישׁ רָשָׁ֣ע בְּפָנָ֑יו וְ֝יָשָׁ֗ר ה֤וּא </text>
    <mam-lp-legarmeih>
      <text>׀</text>
    </mam-lp-legarmeih>
    <text> </text>
    <mam-kq>
      <mam-kq-k>
        <text>(יכין דרכיו)</text>
      </mam-kq-k>
      <text> </text>
      <mam-kq-q>
        <text>[יָבִ֬ין דַּרְכּֽוֹ]</text>
      </mam-kq-q>
    </mam-kq>
    <text>׃</text>
  </verse>
  <verse bcv_str="Proverbs 21:30">
    <text>אֵ֣ין חׇ֭כְמָה וְאֵ֣ין תְּבוּנָ֑ה וְאֵ֥ין עֵ֝צָ֗ה לְנֶ֣גֶד יְהֹוָֽה׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 21:31">
    <text>ס֗וּס מ֭וּכָן לְי֣וֹם מִלְחָמָ֑ה וְ֝לַיהֹוָ֗ה הַתְּשׁוּעָֽה׃</text>
  </verse>
  <verse bcv_str="Proverbs 22:1">
    <text>נִבְחָ֣ר שֵׁ֭ם מֵעֹ֣שֶׁר רָ֑ב מִכֶּ֥סֶף וּ֝מִזָּהָ֗ב חֵ֣ן טֽוֹב׃</text>
  </verse>
  <verse bcv_str="Proverbs 22:2">
    <text>עָשִׁ֣יר וָרָ֣שׁ נִפְגָּ֑שׁוּ עֹשֵׂ֖ה כֻלָּ֣ם יְהֹוָֽה׃</text>
  </verse>
  <verse bcv_str="Proverbs 22:3">
    <text>עָר֤וּם </text>
    <mam-lp-legarmeih>
      <text>׀</text>
    </mam-lp-legarmeih>
    <text> רָאָ֣ה רָעָ֣ה </text>
    <mam-kq>
      <mam-kq-k>
        <text>(ויסתר)</text>
      </mam-kq-k>
      <text> </text>
      <mam-kq-q>
        <text>[וְנִסְתָּ֑ר]</text>
      </mam-kq-q>
    </mam-kq>
    <text> וּ֝פְתָיִ֗ים עָבְר֥וּ וְֽנֶעֱנָֽשׁוּ׃</text>
  </verse>
  <verse bcv_str="Proverbs 22:4">
    <text>עֵ֣קֶב עֲ֭נָוָה יִרְאַ֣ת יְהֹוָ֑ה עֹ֖שֶׁר וְכָב֣וֹד וְחַיִּֽים׃</text>
  </verse>
  <verse bcv_str="Proverbs 22:5">
    <text>צִנִּ֣ים פַּ֭חִים בְּדֶ֣רֶךְ עִקֵּ֑שׁ שׁוֹמֵ֥ר נַ֝פְשׁ֗וֹ יִרְחַ֥ק מֵהֶֽם׃</text>
  </verse>
  <verse bcv_str="Proverbs 22:6">
    <text>חֲנֹ֣ךְ לַ֭נַּעַר עַל־פִּ֣י דַרְכּ֑וֹ גַּ֥ם כִּי־יַ֝זְקִ֗ין לֹֽא־יָס֥וּר מִמֶּֽנָּה׃</text>
  </verse>
  <verse bcv_str="Proverbs 22:7">
    <text>עָ֭שִׁיר בְּרָשִׁ֣ים יִמְשׁ֑וֹל וְעֶ֥בֶד לֹ֝וֶ֗ה לְאִ֣ישׁ מַלְוֶֽה׃</text>
  </verse>
  <verse bcv_str="Proverbs 22:8">
    <text>זוֹרֵ֣עַ עַ֭וְלָה </text>
    <mam-kq>
      <mam-kq-k>
        <text>(יקצור)</text>
      </mam-kq-k>
      <text> </text>
      <mam-kq-q>
        <text>[יִקְצׇר־]</text>
      </mam-kq-q>
    </mam-kq>
    <text>אָ֑וֶן וְשֵׁ֖בֶט עֶבְרָת֣וֹ יִכְלֶֽה׃</text>
  </verse>
  <verse bcv_str="Proverbs 22:9">
    <text>טֽוֹב־עַ֭יִן ה֣וּא יְבֹרָ֑ךְ כִּֽי־נָתַ֖ן מִלַּחְמ֣וֹ לַדָּֽל׃</text>
  </verse>
  <verse bcv_str="Proverbs 22:10">
    <text>גָּ֣רֵֽשׁ לֵ֭ץ וְיֵצֵ֣א מָד֑וֹן וְ֝יִשְׁבֹּ֗ת דִּ֣ין וְקָלֽוֹן׃</text>
  </verse>
  <verse bcv_str="Proverbs 22:11">
    <text>אֹהֵ֥ב </text>
    <mam-kq>
      <mam-kq-k>
        <text>(טהור)</text>
      </mam-kq-k>
      <text> </text>
      <mam-kq-q>
        <text>[טְהׇר־]</text>
      </mam-kq-q>
    </mam-kq>
    <text>לֵ֑ב חֵ֥ן שְׂ֝פָתָ֗יו רֵעֵ֥הוּ מֶֽלֶךְ׃</text>
  </verse>
  <verse bcv_str="Proverbs 22:12">
    <text>עֵינֵ֣י יְ֭הֹוָה נָ֣צְרוּ דָ֑עַת וַ֝יְסַלֵּ֗ף דִּבְרֵ֥י בֹגֵֽד׃</text>
  </verse>
  <verse bcv_str="Proverbs 22:13">
    <text>אָמַ֣ר עָ֭צֵל אֲרִ֣י בַח֑וּץ בְּת֥וֹךְ רְ֝חֹב֗וֹת אֵרָצֵֽחַ׃</text>
  </verse>
  <verse bcv_str="Proverbs 22:14">
    <text>שׁוּחָ֣ה עֲ֭מֻקָּה פִּ֣י זָר֑וֹת זְע֥וּם יְ֝הֹוָ֗ה </text>
    <mam-kq>
      <mam-kq-k>
        <text>(יפול)</text>
      </mam-kq-k>
      <text> </text>
      <mam-kq-q>
        <text>[יִפׇּל־]</text>
      </mam-kq-q>
    </mam-kq>
    <text>שָֽׁם׃</text>
  </verse>
  <verse bcv_str="Proverbs 22:15">
    <text>אִ֭וֶּלֶת קְשׁוּרָ֣ה בְלֶב־נָ֑עַר שֵׁ֥בֶט מ֝וּסָ֗ר יַרְחִיקֶ֥נָּה מִמֶּֽנּוּ׃</text>
  </verse>
  <verse bcv_str="Proverbs 22:16">
    <text>עֹ֣שֵֽׁק דָּ֭ל לְהַרְבּ֣וֹת ל֑וֹ נֹתֵ֥ן לְ֝עָשִׁ֗יר אַךְ־לְמַחְסֽוֹר׃</text>
  </verse>
  <verse bcv_str="Proverbs 22:17">
    <text>הַ֥ט אׇזְנְךָ֗ וּ֭שְׁמַע דִּבְרֵ֣י חֲכָמִ֑ים וְ֝לִבְּךָ֗ תָּשִׁ֥ית לְדַעְתִּֽי׃</text>
  </verse>
  <verse bcv_str="Proverbs 22:18">
    <text>כִּֽי־נָ֭עִים כִּֽי־תִשְׁמְרֵ֣ם בְּבִטְנֶ֑ךָ יִכֹּ֥נוּ יַ֝חְדָּ֗ו עַל־שְׂפָתֶֽיךָ׃</text>
  </verse>
  <verse bcv_str="Proverbs 22:19">
    <text>לִֽהְי֣וֹת בַּ֭יהֹוָה מִבְטַחֶ֑ךָ הוֹדַעְתִּ֖יךָ הַיּ֣וֹם אַף־אָֽתָּה׃</text>
  </verse>
  <verse bcv_str="Proverbs 22:20">
    <text>הֲלֹ֤א כָתַ֣בְתִּֽי לְ֭ךָ </text>
    <mam-kq>
      <mam-kq-k>
        <text>(שלשום)</text>
      </mam-kq-k>
      <text> </text>
      <mam-kq-q>
        <text>[שָׁלִישִׁ֑ים]</text>
      </mam-kq-q>
    </mam-kq>
    <text> בְּמֹ֖עֵצ֣וֹת וָדָֽעַת׃</text>
  </verse>
  <verse bcv_str="Proverbs 22:21">
    <text>לְהוֹדִֽיעֲךָ֗ קֹ֭שְׁטְ אִמְרֵ֣י אֱמֶ֑ת לְהָשִׁ֥יב אֲמָרִ֥ים אֱ֝מֶ֗ת לְשֹׁלְחֶֽיךָ׃</text>
  </verse>
  <verse bcv_str="Proverbs 22:22">
    <text>אַֽל־תִּגְזׇל־דָּ֭ל כִּ֣י דַל־ה֑וּא וְאַל־תְּדַכֵּ֖א עָנִ֣י בַשָּֽׁעַר׃</text>
  </verse>
  <verse bcv_str="Proverbs 22:23">
    <text>כִּֽי־יְ֭הֹוָה יָרִ֣יב רִיבָ֑ם וְקָבַ֖ע אֶת־קֹבְעֵיהֶ֣ם נָֽפֶשׁ׃</text>
  </verse>
  <verse bcv_str="Proverbs 22:24">
    <text>אַל־תִּ֭תְרַע אֶת־בַּ֣עַל אָ֑ף וְאֶת־אִ֥ישׁ חֵ֝מ֗וֹת לֹ֣א תָבֽוֹא׃</text>
  </verse>
  <verse bcv_str="Proverbs 22:25">
    <text>פֶּן־תֶּאֱלַ֥ף </text>
    <mam-kq-trivial>
      <text>אֹרְחֹתָ֑ו</text>
    </mam-kq-trivial>
    <text> וְלָקַחְתָּ֖ מוֹקֵ֣שׁ לְנַפְשֶֽׁךָ׃</text>
  </verse>
  <verse bcv_str="Proverbs 22:26">
    <text>אַל־תְּהִ֥י בְתֹֽקְעֵי־כָ֑ף בַּ֝עֹרְבִ֗ים מַשָּׁאֽוֹת׃</text>
  </verse>
  <verse bcv_str="Proverbs 22:27">
    <text>אִם־אֵֽין־לְךָ֥ לְשַׁלֵּ֑ם לָ֥מָּה יִקַּ֥ח מִ֝שְׁכָּבְךָ֗ מִתַּחְתֶּֽיךָ׃</text>
  </verse>
  <verse bcv_str="Proverbs 22:28">
    <text>אַל־תַּ֭סֵּג גְּב֣וּל עוֹלָ֑ם אֲשֶׁ֖ר עָשׂ֣וּ אֲבוֹתֶֽיךָ׃</text>
  </verse>
  <verse bcv_str="Proverbs 22:29">
    <text>חָזִ֡יתָ אִ֤ישׁ </text>
    <mam-lp-legarmeih>
      <text>׀</text>
    </mam-lp-legarmeih>
    <text> מָ֘הִ֤יר בִּמְלַאכְתּ֗וֹ לִֽפְנֵי־מְלָכִ֥ים יִתְיַצָּ֑ב בַּל־יִ֝תְיַצֵּ֗ב לִפְנֵ֥י חֲשֻׁכִּֽים׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 23:1">
    <text>כִּֽי־תֵ֭שֵׁב לִלְח֣וֹם אֶת־מוֹשֵׁ֑ל בִּ֥ין תָּ֝בִ֗ין אֶת־אֲשֶׁ֥ר לְפָנֶֽיךָ׃</text>
  </verse>
  <verse bcv_str="Proverbs 23:2">
    <text>וְשַׂמְתָּ֣ שַׂכִּ֣ין בְּלֹעֶ֑ךָ אִם־בַּ֖עַל נֶ֣פֶשׁ אָֽתָּה׃</text>
  </verse>
  <verse bcv_str="Proverbs 23:3">
    <text>אַל־תִּ֭תְאָו לְמַטְעַמּוֹתָ֑יו וְ֝ה֗וּא לֶ֣חֶם כְּזָבִֽים׃</text>
  </verse>
  <verse bcv_str="Proverbs 23:4">
    <text>אַל־תִּיגַ֥ע לְֽהַעֲשִׁ֑יר מִֽבִּינָתְךָ֥ חֲדָֽל׃</text>
  </verse>
  <verse bcv_str="Proverbs 23:5">
    <mam-kq>
      <mam-kq-k>
        <text>(התעוף)</text>
      </mam-kq-k>
      <text> </text>
      <mam-kq-q>
        <text>[הֲתָ֤עִיף]</text>
      </mam-kq-q>
    </mam-kq>
    <text> עֵינֶ֥יךָ בּ֗וֹ וְֽאֵ֫ינֶ֥נּוּ כִּ֤י עָשֹׂ֣ה יַעֲשֶׂה־לּ֣וֹ כְנָפַ֑יִם כְּ֝נֶ֗שֶׁר </text>
    <mam-kq>
      <mam-kq-k>
        <text>(ועיף)</text>
      </mam-kq-k>
      <text> </text>
      <mam-kq-q>
        <text>[יָע֥וּף]</text>
      </mam-kq-q>
    </mam-kq>
    <text> הַשָּׁמָֽיִם׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 23:6">
    <text>אַל־תִּלְחַ֗ם אֶת־לֶ֭חֶם רַ֣ע עָ֑יִן וְאַל־תִּ֝תְאָ֗ו לְמַטְעַמֹּתָֽיו׃</text>
  </verse>
  <verse bcv_str="Proverbs 23:7">
    <text>כִּ֤י </text>
    <mam-lp-legarmeih>
      <text>׀</text>
    </mam-lp-legarmeih>
    <text> כְּמ֥וֹ שָׁעַ֥ר בְּנַפְשׁ֗וֹ כֶּ֫ן־ה֥וּא אֱכ֣וֹל וּ֭שְׁתֵה יֹ֣אמַר לָ֑ךְ וְ֝לִבּ֗וֹ בַּל־עִמָּֽךְ׃</text>
  </verse>
  <verse bcv_str="Proverbs 23:8">
    <text>פִּֽתְּךָ־אָכַ֥לְתָּ תְקִיאֶ֑נָּה וְ֝שִׁחַ֗תָּ דְּבָרֶ֥יךָ הַנְּעִימִֽים׃</text>
  </verse>
  <verse bcv_str="Proverbs 23:9">
    <text>בְּאׇזְנֵ֣י כְ֭סִיל אַל־תְּדַבֵּ֑ר כִּֽי־יָ֝ב֗וּז לְשֵׂ֣כֶל מִלֶּֽיךָ׃</text>
  </verse>
  <verse bcv_str="Proverbs 23:10">
    <text>אַל־תַּ֭סֵּג גְּב֣וּל עוֹלָ֑ם וּבִשְׂדֵ֥י יְ֝תוֹמִ֗ים אַל־תָּבֹֽא׃</text>
  </verse>
  <verse bcv_str="Proverbs 23:11">
    <text>כִּֽי־גֹאֲלָ֥ם חָזָ֑ק הֽוּא־יָרִ֖יב אֶת־רִיבָ֣ם אִתָּֽךְ׃</text>
  </verse>
  <verse bcv_str="Proverbs 23:12">
    <text>הָבִ֣יאָה לַמּוּסָ֣ר לִבֶּ֑ךָ וְ֝אׇזְנֶ֗ךָ לְאִמְרֵי־דָֽעַת׃</text>
  </verse>
  <verse bcv_str="Proverbs 23:13">
    <text>אַל־תִּמְנַ֣ע מִנַּ֣עַר מוּסָ֑ר כִּֽי־תַכֶּ֥נּוּ בַ֝שֵּׁ֗בֶט לֹ֣א יָמֽוּת׃</text>
  </verse>
  <verse bcv_str="Proverbs 23:14">
    <text>אַ֭תָּה בַּשֵּׁ֣בֶט תַּכֶּ֑נּוּ וְ֝נַפְשׁ֗וֹ מִשְּׁא֥וֹל תַּצִּֽיל׃</text>
  </verse>
  <verse bcv_str="Proverbs 23:15">
    <text>בְּ֭נִי אִם־חָכַ֣ם לִבֶּ֑ךָ יִשְׂמַ֖ח לִבִּ֣י גַם־אָֽנִי׃</text>
  </verse>
  <verse bcv_str="Proverbs 23:16">
    <text>וְתַעְלֹ֥זְנָה כִלְיוֹתָ֑י בְּדַבֵּ֥ר שְׂ֝פָתֶ֗יךָ מֵישָׁרִֽים׃</text>
  </verse>
  <verse bcv_str="Proverbs 23:17">
    <text>אַל־יְקַנֵּ֣א לִ֭בְּךָ בַּחַטָּאִ֑ים כִּ֥י אִם־בְּיִרְאַת־יְ֝הֹוָ֗ה כׇּל־הַיּֽוֹם׃</text>
  </verse>
  <verse bcv_str="Proverbs 23:18">
    <text>כִּ֭י אִם־יֵ֣שׁ אַחֲרִ֑ית וְ֝תִקְוָתְךָ֗ לֹ֣א תִכָּרֵֽת׃</text>
  </verse>
  <verse bcv_str="Proverbs 23:19">
    <text>שְׁמַע־אַתָּ֣ה בְנִ֣י וַחֲכָ֑ם וְאַשֵּׁ֖ר בַּדֶּ֣רֶךְ לִבֶּֽךָ׃</text>
  </verse>
  <verse bcv_str="Proverbs 23:20">
    <text>אַל־תְּהִ֥י בְסֹֽבְאֵי־יָ֑יִן בְּזֹלְלֵ֖י בָשָׂ֣ר לָֽמוֹ׃</text>
  </verse>
  <verse bcv_str="Proverbs 23:21">
    <text>כִּֽי־סֹבֵ֣א וְ֭זוֹלֵל יִוָּרֵ֑שׁ וּ֝קְרָעִ֗ים תַּלְבִּ֥ישׁ נוּמָֽה׃</text>
  </verse>
  <verse bcv_str="Proverbs 23:22">
    <text>שְׁמַ֣ע לְ֭אָבִיךָ זֶ֣ה יְלָדֶ֑ךָ וְאַל־תָּ֝ב֗וּז כִּֽי־זָקְנָ֥ה אִמֶּֽךָ׃</text>
  </verse>
  <verse bcv_str="Proverbs 23:23">
    <text>אֱמֶ֣ת קְ֭נֵה וְאַל־תִּמְכֹּ֑ר חׇכְמָ֖ה וּמוּסָ֣ר וּבִינָֽה׃</text>
  </verse>
  <verse bcv_str="Proverbs 23:24">
    <mam-kq>
      <mam-kq-k>
        <text>(גול)</text>
      </mam-kq-k>
      <text> </text>
      <mam-kq-q>
        <text>[גִּ֣יל]</text>
      </mam-kq-q>
    </mam-kq>
    <text> יָ֭גִיל אֲבִ֣י צַדִּ֑יק </text>
    <mam-kq>
      <mam-kq-k>
        <text>(יולד)</text>
      </mam-kq-k>
      <text> </text>
      <mam-kq-q>
        <text>[וְיוֹלֵ֥ד]</text>
      </mam-kq-q>
    </mam-kq>
    <text> חָ֝כָ֗ם </text>
    <mam-kq>
      <mam-kq-k>
        <text>(וישמח)</text>
      </mam-kq-k>
      <text> </text>
      <mam-kq-q>
        <text>[יִשְׂמַח־]</text>
      </mam-kq-q>
    </mam-kq>
    <text>בּֽוֹ׃</text>
  </verse>
  <verse bcv_str="Proverbs 23:25">
    <text>יִֽשְׂמַח־אָבִ֥יךָ וְאִמֶּ֑ךָ וְ֝תָגֵ֗ל יוֹלַדְתֶּֽךָ׃</text>
  </verse>
  <verse bcv_str="Proverbs 23:26">
    <text>תְּנָה־בְנִ֣י לִבְּךָ֣ לִ֑י וְ֝עֵינֶ֗יךָ דְּרָכַ֥י </text>
    <mam-kq>
      <mam-kq-k>
        <text>(תרצנה)</text>
      </mam-kq-k>
      <text> </text>
      <mam-kq-q>
        <text>[תִּצֹּֽרְנָה]</text>
      </mam-kq-q>
    </mam-kq>
    <text>׃</text>
  </verse>
  <verse bcv_str="Proverbs 23:27">
    <text>כִּֽי־שׁוּחָ֣ה עֲמֻקָּ֣ה זוֹנָ֑ה וּבְאֵ֥ר צָ֝רָ֗ה נׇכְרִיָּֽה׃</text>
  </verse>
  <verse bcv_str="Proverbs 23:28">
    <text>אַף־הִ֭יא כְּחֶ֣תֶף תֶּאֱרֹ֑ב וּ֝בוֹגְדִ֗ים בְּאָדָ֥ם תּוֹסִֽף׃</text>
  </verse>
  <verse bcv_str="Proverbs 23:29">
    <text>לְמִ֨י א֥וֹי לְמִ֢י אֲב֡וֹי לְמִ֤י </text>
    <mam-kq>
      <mam-kq-k>
        <text>(מדונים)</text>
      </mam-kq-k>
      <text> </text>
      <mam-kq-q>
        <text>[מִדְיָנִ֨ים </text>
        <mam-lp-legarmeih>
          <text>׀</text>
        </mam-lp-legarmeih>
        <text>]</text>
      </mam-kq-q>
    </mam-kq>
    <text> לְמִ֥י שִׂ֗יחַ לְ֭מִי פְּצָעִ֣ים חִנָּ֑ם לְ֝מִ֗י חַכְלִל֥וּת עֵינָֽיִם׃</text>
  </verse>
  <verse bcv_str="Proverbs 23:30">
    <text>לַֽמְאַחֲרִ֥ים עַל־הַיָּ֑יִן לַ֝בָּאִ֗ים לַחְקֹ֥ר מִמְסָֽךְ׃</text>
  </verse>
  <verse bcv_str="Proverbs 23:31">
    <text>אַל־תֵּ֥רֶא יַּיִן֮ כִּ֤י יִתְאַ֫דָּ֥ם כִּֽי־יִתֵּ֣ן </text>
    <mam-kq>
      <mam-kq-k>
        <text>(בכיס)</text>
      </mam-kq-k>
      <text> </text>
      <mam-kq-q>
        <text>[בַּכּ֣וֹס]</text>
      </mam-kq-q>
    </mam-kq>
    <text> עֵינ֑וֹ יִ֝תְהַלֵּ֗ךְ בְּמֵֽישָׁרִֽים׃</text>
  </verse>
  <verse bcv_str="Proverbs 23:32">
    <text>אַ֭חֲרִיתוֹ כְּנָחָ֣שׁ יִשָּׁ֑ךְ וּֽכְצִפְעֹנִ֥י יַפְרִֽשׁ׃</text>
  </verse>
  <verse bcv_str="Proverbs 23:33">
    <text>עֵ֭ינֶיךָ יִרְא֣וּ זָר֑וֹת וְ֝לִבְּךָ֗ יְדַבֵּ֥ר תַּהְפֻּכֽוֹת׃</text>
  </verse>
  <verse bcv_str="Proverbs 23:34">
    <text>וְ֭הָיִיתָ כְּשֹׁכֵ֣ב בְּלֶב־יָ֑ם וּ֝כְשֹׁכֵ֗ב בְּרֹ֣אשׁ חִבֵּֽל׃</text>
  </verse>
  <verse bcv_str="Proverbs 23:35">
    <text>הִכּ֥וּנִי בַל־חָלִיתִי֮ הֲלָמ֗וּנִי בַּל־יָ֫דָ֥עְתִּי מָתַ֥י אָקִ֑יץ א֝וֹסִ֗יף אֲבַקְשֶׁ֥נּוּ עֽוֹד׃</text>
  </verse>
  <verse bcv_str="Proverbs 24:1">
    <text>אַל־תְּ֭קַנֵּא בְּאַנְשֵׁ֣י רָעָ֑ה וְאַל־תִּ֝תְאָ֗ו לִֽהְי֥וֹת אִתָּֽם׃</text>
  </verse>
  <verse bcv_str="Proverbs 24:2">
    <text>כִּי־שֹׁ֭ד יֶהְגֶּ֣ה לִבָּ֑ם וְ֝עָמָ֗ל שִׂפְתֵיהֶ֥ם תְּדַבֵּֽרְנָה׃</text>
  </verse>
  <verse bcv_str="Proverbs 24:3">
    <text>בְּ֭חׇכְמָה יִבָּ֣נֶה בָּ֑יִת וּ֝בִתְבוּנָ֗ה יִתְכּוֹנָֽן׃</text>
  </verse>
  <verse bcv_str="Proverbs 24:4">
    <text>וּ֭בְדַעַת חֲדָרִ֣ים יִמָּלְא֑וּ כׇּל־ה֖וֹן יָקָ֣ר וְנָעִֽים׃</text>
  </verse>
  <verse bcv_str="Proverbs 24:5">
    <text>גֶּבֶר־חָכָ֥ם בַּע֑וֹז וְאִֽישׁ־דַּ֝֗עַת מְאַמֶּץ־כֹּֽחַ׃</text>
  </verse>
  <verse bcv_str="Proverbs 24:6">
    <text>כִּ֣י בְ֭תַחְבֻּלוֹת תַּעֲשֶׂה־לְּךָ֣ מִלְחָמָ֑ה וּ֝תְשׁוּעָ֗ה בְּרֹ֣ב יוֹעֵֽץ׃</text>
  </verse>
  <verse bcv_str="Proverbs 24:7">
    <text>רָאמ֣וֹת לֶאֱוִ֣יל חׇכְמ֑וֹת בַּ֝שַּׁ֗עַר לֹ֣א יִפְתַּח־פִּֽיהוּ׃</text>
  </verse>
  <verse bcv_str="Proverbs 24:8">
    <text>מְחַשֵּׁ֥ב לְהָרֵ֑עַ ל֝֗וֹ בַּעַל־מְזִמּ֥וֹת יִקְרָֽאוּ׃</text>
  </verse>
  <verse bcv_str="Proverbs 24:9">
    <text>זִמַּ֣ת אִוֶּ֣לֶת חַטָּ֑את וְתוֹעֲבַ֖ת לְאָדָ֣ם לֵֽץ׃</text>
  </verse>
  <verse bcv_str="Proverbs 24:10">
    <text>הִ֭תְרַפִּיתָ בְּי֥וֹם צָרָ֗ה צַ֣ר כֹּחֶֽכָה׃</text>
  </verse>
  <verse bcv_str="Proverbs 24:11">
    <text>הַ֭צֵּל לְקֻחִ֣ים לַמָּ֑וֶת וּמָטִ֥ים לַ֝הֶ֗רֶג אִם־תַּחְשֽׂוֹךְ׃</text>
  </verse>
  <verse bcv_str="Proverbs 24:12">
    <text>כִּֽי־תֹאמַ֗ר הֵן֮ לֹֽא־יָדַ֢עְנ֫וּ זֶ֥ה הֲֽלֹא־תֹ֘כֵ֤ן לִבּ֨וֹת </text>
    <mam-lp-legarmeih>
      <text>׀</text>
    </mam-lp-legarmeih>
    <text> הֽוּא־יָבִ֗ין וְנֹצֵ֣ר נַ֭פְשְׁךָ ה֣וּא יֵדָ֑ע וְהֵשִׁ֖יב לְאָדָ֣ם כְּפׇעֳלֽוֹ׃</text>
  </verse>
  <verse bcv_str="Proverbs 24:13">
    <text>אֱכׇל־בְּנִ֣י דְבַ֣שׁ כִּי־ט֑וֹב וְנֹ֥פֶת מָ֝ת֗וֹק עַל־חִכֶּֽךָ׃</text>
  </verse>
  <verse bcv_str="Proverbs 24:14">
    <text>כֵּ֤ן </text>
    <mam-lp-legarmeih>
      <text>׀</text>
    </mam-lp-legarmeih>
    <text> דְּעֶ֥ה חׇכְמָ֗ה לְנַ֫פְשֶׁ֥ךָ אִם־מָ֭צָאתָ וְיֵ֣שׁ אַחֲרִ֑ית וְ֝תִקְוָתְךָ֗ לֹ֣א תִכָּרֵֽת׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 24:15">
    <text>אַל־תֶּאֱרֹ֣ב רָ֭שָׁע לִנְוֵ֣ה צַדִּ֑יק אַֽל־תְּשַׁדֵּ֥ד רִבְצֽוֹ׃</text>
  </verse>
  <verse bcv_str="Proverbs 24:16">
    <text>כִּ֤י שֶׁ֨בַע </text>
    <mam-lp-legarmeih>
      <text>׀</text>
    </mam-lp-legarmeih>
    <text> יִפּ֣וֹל צַדִּ֣יק וָקָ֑ם וּ֝רְשָׁעִ֗ים יִכָּשְׁל֥וּ בְרָעָֽה׃</text>
  </verse>
  <verse bcv_str="Proverbs 24:17">
    <text>בִּנְפֹ֣ל </text>
    <mam-kq>
      <mam-kq-k>
        <text>(אויביך)</text>
      </mam-kq-k>
      <text> </text>
      <mam-kq-q>
        <text>[א֭וֹיִבְךָ]</text>
      </mam-kq-q>
    </mam-kq>
    <text> אַל־תִּשְׂמָ֑ח וּ֝בִכָּשְׁל֗וֹ אַל־יָגֵ֥ל לִבֶּֽךָ׃</text>
  </verse>
  <verse bcv_str="Proverbs 24:18">
    <text>פֶּן־יִרְאֶ֣ה יְ֭הֹוָה וְרַ֣ע בְּעֵינָ֑יו וְהֵשִׁ֖יב מֵעָלָ֣יו אַפּֽוֹ׃</text>
  </verse>
  <verse bcv_str="Proverbs 24:19">
    <text>אַל־תִּתְחַ֥ר בַּמְּרֵעִ֑ים אַל־תְּ֝קַנֵּ֗א בָּֽרְשָׁעִֽים׃</text>
  </verse>
  <verse bcv_str="Proverbs 24:20">
    <text>כִּ֤י </text>
    <mam-lp-legarmeih>
      <text>׀</text>
    </mam-lp-legarmeih>
    <text> לֹא־תִהְיֶ֣ה אַחֲרִ֣ית לָרָ֑ע נֵ֖ר רְשָׁעִ֣ים יִדְעָֽךְ׃</text>
  </verse>
  <verse bcv_str="Proverbs 24:21">
    <text>יְרָא־אֶת־יְהֹוָ֣ה בְּנִ֣י וָמֶ֑לֶךְ עִם־שׁ֝וֹנִ֗ים אַל־תִּתְעָרָֽב׃</text>
  </verse>
  <verse bcv_str="Proverbs 24:22">
    <text>כִּֽי־פִ֭תְאֹם יָק֣וּם אֵידָ֑ם וּפִ֥יד שְׁ֝נֵיהֶ֗ם מִ֣י יוֹדֵֽעַ׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 24:23">
    <text>גַּם־אֵ֥לֶּה לַחֲכָמִ֑ים הַֽכֵּר־פָּנִ֖ים בְּמִשְׁפָּ֣ט בַּל־טֽוֹב׃</text>
  </verse>
  <verse bcv_str="Proverbs 24:24">
    <text>אֹ֤מֵ֨ר </text>
    <mam-lp-legarmeih>
      <text>׀</text>
    </mam-lp-legarmeih>
    <text> לְרָשָׁע֮ צַדִּ֢יק אָ֥֫תָּה יִקְּבֻ֥הוּ עַמִּ֑ים יִזְעָמ֥וּהוּ לְאֻמִּֽים׃</text>
  </verse>
  <verse bcv_str="Proverbs 24:25">
    <text>וְלַמּוֹכִיחִ֥ים יִנְעָ֑ם וַ֝עֲלֵיהֶ֗ם תָּב֥וֹא בִרְכַּת־טֽוֹב׃</text>
  </verse>
  <verse bcv_str="Proverbs 24:26">
    <text>שְׂפָתַ֥יִם יִשָּׁ֑ק מֵ֝שִׁ֗יב דְּבָרִ֥ים נְכֹחִֽים׃</text>
  </verse>
  <verse bcv_str="Proverbs 24:27">
    <text>הָ֘כֵ֤ן בַּח֨וּץ </text>
    <mam-lp-legarmeih>
      <text>׀</text>
    </mam-lp-legarmeih>
    <text> מְלַאכְתֶּ֗ךָ וְעַתְּדָ֣הּ בַּשָּׂדֶ֣ה לָ֑ךְ אַ֝חַ֗ר וּבָנִ֥יתָ בֵיתֶֽךָ׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 24:28">
    <text>אַל־תְּהִ֣י עֵד־חִנָּ֣ם בְּרֵעֶ֑ךָ וַ֝הֲפִתִּ֗יתָ בִּשְׂפָתֶֽיךָ׃</text>
  </verse>
  <verse bcv_str="Proverbs 24:29">
    <text>אַל־תֹּאמַ֗ר כַּאֲשֶׁ֣ר עָֽשָׂה־לִ֭י כֵּ֤ן אֶעֱשֶׂה־לּ֑וֹ אָשִׁ֖יב לָאִ֣ישׁ כְּפׇעֳלֽוֹ׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 24:30">
    <text>עַל־שְׂדֵ֣ה אִישׁ־עָצֵ֣ל עָבַ֑רְתִּי וְעַל־כֶּ֝֗רֶם אָדָ֥ם חֲסַר־לֵֽב׃</text>
  </verse>
  <verse bcv_str="Proverbs 24:31">
    <text>וְהִנֵּ֨ה עָ֘לָ֤ה כֻלּ֨וֹ </text>
    <mam-lp-legarmeih>
      <text>׀</text>
    </mam-lp-legarmeih>
    <text> קִמְּשֹׂנִ֗ים כָּסּ֣וּ פָנָ֣יו חֲרֻלִּ֑ים וְגֶ֖דֶר אֲבָנָ֣יו נֶהֱרָֽסָה׃</text>
  </verse>
  <verse bcv_str="Proverbs 24:32">
    <text>וָאֶחֱזֶ֣ה אָֽ֭נֹכִי אָשִׁ֣ית לִבִּ֑י רָ֝אִ֗יתִי לָקַ֥חְתִּי מוּסָֽר׃</text>
  </verse>
  <verse bcv_str="Proverbs 24:33">
    <text>מְעַ֣ט שֵׁ֭נוֹת מְעַ֣ט תְּנוּמ֑וֹת מְעַ֓ט </text>
    <mam-lp-legarmeih>
      <text>׀</text>
    </mam-lp-legarmeih>
    <text> חִבֻּ֖ק יָדַ֣יִם לִשְׁכָּֽב׃</text>
  </verse>
  <verse bcv_str="Proverbs 24:34">
    <text>וּבָֽא־מִתְהַלֵּ֥ךְ רֵישֶׁ֑ךָ וּ֝מַחְסֹרֶ֗יךָ כְּאִ֣ישׁ מָגֵֽן׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 25:1">
    <text>גַּם־אֵ֭לֶּה מִשְׁלֵ֣י שְׁלֹמֹ֑ה אֲשֶׁ֥ר הֶ֝עְתִּ֗יקוּ אַנְשֵׁ֤י </text>
    <mam-lp-legarmeih>
      <text>׀</text>
    </mam-lp-legarmeih>
    <text> חִזְקִיָּ֬ה מֶלֶךְ־יְהוּדָֽה׃</text>
  </verse>
  <verse bcv_str="Proverbs 25:2">
    <text>כְּבֹ֣ד אֱ֭לֹהִים הַסְתֵּ֣ר דָּבָ֑ר וּכְבֹ֥ד מְ֝לָכִ֗ים חֲקֹ֣ר דָּבָֽר׃</text>
  </verse>
  <verse bcv_str="Proverbs 25:3">
    <text>שָׁמַ֣יִם לָ֭רוּם וָאָ֣רֶץ לָעֹ֑מֶק וְלֵ֥ב מְ֝לָכִ֗ים אֵ֣ין חֵֽקֶר׃</text>
  </verse>
  <verse bcv_str="Proverbs 25:4">
    <text>הָג֣וֹ סִיגִ֣ים מִכָּ֑סֶף וַיֵּצֵ֖א לַצֹּרֵ֣ף כֶּֽלִי׃</text>
  </verse>
  <verse bcv_str="Proverbs 25:5">
    <text>הָג֣וֹ רָ֭שָׁע לִפְנֵי־מֶ֑לֶךְ וְיִכּ֖וֹן בַּצֶּ֣דֶק כִּסְאֽוֹ׃</text>
  </verse>
  <verse bcv_str="Proverbs 25:6">
    <text>אַל־תִּתְהַדַּ֥ר לִפְנֵי־מֶ֑לֶךְ וּבִמְק֥וֹם גְּ֝דֹלִ֗ים אַֽל־תַּעֲמֹֽד׃</text>
  </verse>
  <verse bcv_str="Proverbs 25:7">
    <text>כִּ֤י ט֥וֹב אֲמׇר־לְךָ֗ עֲֽלֵ֫ה</text>
    <mam-implicit-maqaf>
      <text>־</text>
    </mam-implicit-maqaf>
    <text>הֵ֥נָּה מֵ֭הַשְׁפִּ֣ילְךָ לִפְנֵ֣י נָדִ֑יב אֲשֶׁ֖ר רָא֣וּ עֵינֶֽיךָ׃</text>
  </verse>
  <verse bcv_str="Proverbs 25:8">
    <text>אַל־תֵּצֵ֥א לָרִ֗ב מַ֫הֵ֥ר פֶּ֣ן מַה־תַּ֭עֲשֶׂה בְּאַחֲרִיתָ֑הּ בְּהַכְלִ֖ים אֹתְךָ֣ רֵעֶֽךָ׃</text>
  </verse>
  <verse bcv_str="Proverbs 25:9">
    <text>רִ֭יבְךָ רִ֣יב אֶת־רֵעֶ֑ךָ וְס֖וֹד אַחֵ֣ר אַל־תְּגָֽל׃</text>
  </verse>
  <verse bcv_str="Proverbs 25:10">
    <text>פֶּֽן־יְחַסֶּדְךָ֥ שֹׁמֵ֑עַ וְ֝דִבָּתְךָ֗ לֹ֣א תָשֽׁוּב׃</text>
  </verse>
  <verse bcv_str="Proverbs 25:11">
    <text>תַּפּוּחֵ֣י זָ֭הָב בְּמַשְׂכִּיּ֥וֹת כָּ֑סֶף דָּ֝בָ֗ר דָּבֻ֥ר עַל־אׇפְנָֽיו׃</text>
  </verse>
  <verse bcv_str="Proverbs 25:12">
    <text>נֶ֣זֶם זָ֭הָב וַחֲלִי־כָ֑תֶם מוֹכִ֥יחַ חָ֝כָ֗ם עַל־אֹ֥זֶן שֹׁמָֽעַת׃</text>
  </verse>
  <verse bcv_str="Proverbs 25:13">
    <text>כְּצִנַּת־שֶׁ֨לֶג </text>
    <mam-lp-legarmeih>
      <text>׀</text>
    </mam-lp-legarmeih>
    <text> בְּי֬וֹם קָצִ֗יר צִ֣יר נֶ֭אֱמָן לְשֹׁלְחָ֑יו וְנֶ֖פֶשׁ אֲדֹנָ֣יו יָשִֽׁיב׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 25:14">
    <text>נְשִׂיאִ֣ים וְ֭רוּחַ וְגֶ֣שֶׁם אָ֑יִן אִ֥ישׁ מִ֝תְהַלֵּ֗ל בְּמַתַּת־שָֽׁקֶר׃</text>
  </verse>
  <verse bcv_str="Proverbs 25:15">
    <text>בְּאֹ֣רֶךְ אַ֭פַּיִם יְפֻתֶּ֣ה קָצִ֑ין וְלָשׁ֥וֹן רַ֝כָּ֗ה תִּשְׁבׇּר־גָּֽרֶם׃</text>
  </verse>
  <verse bcv_str="Proverbs 25:16">
    <text>דְּבַ֣שׁ מָ֭צָאתָ אֱכֹ֣ל דַּיֶּ֑ךָּ פֶּן־תִּ֝שְׂבָּעֶ֗נּוּ וַהֲקֵאתֽוֹ׃</text>
  </verse>
  <verse bcv_str="Proverbs 25:17">
    <text>הֹקַ֣ר רַ֭גְלְךָ מִבֵּ֣ית רֵעֶ֑ךָ פֶּן־יִ֝שְׂבָּעֲךָ֗ וּשְׂנֵאֶֽךָ׃</text>
  </verse>
  <verse bcv_str="Proverbs 25:18">
    <text>מֵפִ֣יץ וְ֭חֶרֶב וְחֵ֣ץ שָׁנ֑וּן אִ֥ישׁ עֹנֶ֥ה בְ֝רֵעֵ֗הוּ עֵ֣ד שָֽׁקֶר׃</text>
  </verse>
  <verse bcv_str="Proverbs 25:19">
    <text>שֵׁ֣ן רֹ֭עָה וְרֶ֣גֶל מוּעָ֑דֶת מִבְטָ֥ח בּ֝וֹגֵ֗ד בְּי֣וֹם צָרָֽה׃</text>
  </verse>
  <verse bcv_str="Proverbs 25:20">
    <text>מַ֥עֲדֶה־בֶּ֨גֶד </text>
    <mam-lp-legarmeih>
      <text>׀</text>
    </mam-lp-legarmeih>
    <text> בְּי֣וֹם קָ֭רָה חֹ֣מֶץ עַל־נָ֑תֶר וְשָׁ֥ר בַּ֝שִּׁרִ֗ים עַ֣ל לֶב־רָֽע׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 25:21">
    <text>אִם־רָעֵ֣ב שֹׂ֭נַאֲךָ הַאֲכִלֵ֣הוּ לָ֑חֶם וְאִם־צָ֝מֵ֗א הַשְׁקֵ֥הוּ מָֽיִם׃</text>
  </verse>
  <verse bcv_str="Proverbs 25:22">
    <text>כִּ֤י גֶחָלִ֗ים אַ֭תָּה חֹתֶ֣ה עַל־רֹאשׁ֑וֹ וַ֝יהֹוָ֗ה יְשַׁלֶּם־לָֽךְ׃</text>
  </verse>
  <verse bcv_str="Proverbs 25:23">
    <text>ר֣וּחַ צָ֭פוֹן תְּח֣וֹלֵֽל גָּ֑שֶׁם וּפָנִ֥ים נִ֝זְעָמִ֗ים לְשׁ֣וֹן סָֽתֶר׃</text>
  </verse>
  <verse bcv_str="Proverbs 25:24">
    <text>ט֗וֹב שֶׁ֥בֶת עַל־פִּנַּת־גָּ֑ג מֵאֵ֥שֶׁת </text>
    <mam-kq>
      <mam-kq-k>
        <text>(מדונים)</text>
      </mam-kq-k>
      <text> </text>
      <mam-kq-q>
        <text>[מִ֝דְיָנִ֗ים]</text>
      </mam-kq-q>
    </mam-kq>
    <text> וּבֵ֥ית חָֽבֶר׃</text>
  </verse>
  <verse bcv_str="Proverbs 25:25">
    <text>מַ֣יִם קָ֭רִים עַל־נֶ֣פֶשׁ עֲיֵפָ֑ה וּשְׁמוּעָ֥ה ט֝וֹבָ֗ה מֵאֶ֥רֶץ מֶרְחָֽק׃</text>
  </verse>
  <verse bcv_str="Proverbs 25:26">
    <text>מַעְיָ֣ן נִ֭רְפָּשׂ וּמָק֣וֹר מׇשְׁחָ֑ת צַ֝דִּ֗יק מָ֣ט לִפְנֵֽי־רָשָֽׁע׃</text>
  </verse>
  <verse bcv_str="Proverbs 25:27">
    <text>אָ֘כֹ֤ל דְּבַ֣שׁ הַרְבּ֣וֹת לֹא־ט֑וֹב וְחֵ֖קֶר כְּבֹדָ֣ם כָּבֽוֹד׃</text>
  </verse>
  <verse bcv_str="Proverbs 25:28">
    <text>עִ֣יר פְּ֭רוּצָה אֵ֣ין חוֹמָ֑ה אִ֝֗ישׁ אֲשֶׁ֤ר אֵ֖ין מַעְצָ֣ר לְרוּחֽוֹ׃</text>
  </verse>
  <verse bcv_str="Proverbs 26:1">
    <text>כַּשֶּׁ֤לֶג </text>
    <mam-lp-legarmeih>
      <text>׀</text>
    </mam-lp-legarmeih>
    <text> בַּקַּ֗יִץ וְכַמָּטָ֥ר בַּקָּצִ֑יר כֵּ֤ן לֹֽא־נָאוֶ֖ה לִכְסִ֣יל כָּבֽוֹד׃</text>
  </verse>
  <verse bcv_str="Proverbs 26:2">
    <text>כַּצִּפּ֣וֹר לָ֭נוּד כַּדְּר֣וֹר לָע֑וּף כֵּ֥ן קִֽלְלַ֥ת חִ֝נָּ֗ם </text>
    <mam-kq>
      <mam-kq-k>
        <text>(לא)</text>
      </mam-kq-k>
      <text> </text>
      <mam-kq-q>
        <text>[ל֣וֹ]</text>
      </mam-kq-q>
    </mam-kq>
    <text> תָבֹֽא׃</text>
  </verse>
  <verse bcv_str="Proverbs 26:3">
    <text>שׁ֣וֹט לַ֭סּוּס מֶ֣תֶג לַחֲמ֑וֹר וְ֝שֵׁ֗בֶט לְגֵ֣ו כְּסִילִֽים׃</text>
  </verse>
  <verse bcv_str="Proverbs 26:4">
    <text>אַל־תַּ֣עַן כְּ֭סִיל כְּאִוַּלְתּ֑וֹ פֶּֽן־תִּשְׁוֶה־לּ֥וֹ גַם־אָֽתָּה׃</text>
  </verse>
  <verse bcv_str="Proverbs 26:5">
    <text>עֲנֵ֣ה כְ֭סִיל כְּאִוַּלְתּ֑וֹ פֶּן־יִהְיֶ֖ה חָכָ֣ם בְּעֵינָֽיו׃</text>
  </verse>
  <verse bcv_str="Proverbs 26:6">
    <text>מְקַצֶּ֣ה רַ֭גְלַיִם חָמָ֣ס שֹׁתֶ֑ה שֹׁלֵ֖חַ דְּבָרִ֣ים בְּיַד־כְּסִֽיל׃</text>
  </verse>
  <verse bcv_str="Proverbs 26:7">
    <text>דַּלְי֣וּ שֹׁ֭קַיִם מִפִּסֵּ֑חַ וּ֝מָשָׁ֗ל בְּפִ֣י כְסִילִֽים׃</text>
  </verse>
  <verse bcv_str="Proverbs 26:8">
    <text>כִּצְר֣וֹר אֶ֭בֶן בְּמַרְגֵּמָ֑ה כֵּן־נוֹתֵ֖ן לִכְסִ֣יל כָּבֽוֹד׃</text>
  </verse>
  <verse bcv_str="Proverbs 26:9">
    <text>ח֭וֹחַ עָלָ֣ה בְיַד־שִׁכּ֑וֹר וּ֝מָשָׁ֗ל בְּפִ֣י כְסִילִֽים׃</text>
  </verse>
  <verse bcv_str="Proverbs 26:10">
    <text>רַ֥ב מְחוֹלֵֽל־כֹּ֑ל וְשֹׂכֵ֥ר כְּ֝סִ֗יל וְשֹׂכֵ֥ר עֹבְרִֽים׃</text>
  </verse>
  <verse bcv_str="Proverbs 26:11">
    <text>כְּ֭כֶלֶב שָׁ֣ב עַל־קֵא֑וֹ כְּ֝סִ֗יל שׁוֹנֶ֥ה בְאִוַּלְתּֽוֹ׃</text>
  </verse>
  <verse bcv_str="Proverbs 26:12">
    <text>רָאִ֗יתָ אִ֭ישׁ חָכָ֣ם בְּעֵינָ֑יו תִּקְוָ֖ה לִכְסִ֣יל מִמֶּֽנּוּ׃</text>
  </verse>
  <verse bcv_str="Proverbs 26:13">
    <text>אָמַ֣ר עָ֭צֵל שַׁ֣חַל בַּדָּ֑רֶךְ אֲ֝רִ֗י בֵּ֣ין הָרְחֹבֽוֹת׃</text>
  </verse>
  <verse bcv_str="Proverbs 26:14">
    <text>הַ֭דֶּלֶת תִּסּ֣וֹב עַל־צִירָ֑הּ וְ֝עָצֵ֗ל עַל־מִטָּתֽוֹ׃</text>
  </verse>
  <verse bcv_str="Proverbs 26:15">
    <text>טָ֘מַ֤ן עָצֵ֣ל יָ֭דוֹ בַּצַּלָּ֑חַת נִ֝לְאָ֗ה לַהֲשִׁיבָ֥הּ אֶל־פִּֽיו׃</text>
  </verse>
  <verse bcv_str="Proverbs 26:16">
    <text>חָכָ֣ם עָצֵ֣ל בְּעֵינָ֑יו מִ֝שִּׁבְעָ֗ה מְשִׁ֣יבֵי טָֽעַם׃</text>
  </verse>
  <verse bcv_str="Proverbs 26:17">
    <text>מַחֲזִ֥יק בְּאׇזְנֵי־כָ֑לֶב עֹבֵ֥ר מִ֝תְעַבֵּ֗ר עַל־רִ֥יב לֹּא־לֽוֹ׃</text>
  </verse>
  <verse bcv_str="Proverbs 26:18">
    <text>כְּֽ֭מִתְלַהְלֵהַּ הַיֹּרֶ֥ה זִקִּ֗ים חִצִּ֥ים וָמָֽוֶת׃</text>
  </verse>
  <verse bcv_str="Proverbs 26:19">
    <text>כֵּֽן־אִ֭ישׁ רִמָּ֣ה אֶת־רֵעֵ֑הוּ וְ֝אָמַ֗ר הֲֽלֹא־מְשַׂחֵ֥ק אָֽנִי׃</text>
  </verse>
  <verse bcv_str="Proverbs 26:20">
    <text>בְּאֶ֣פֶס עֵ֭צִים תִּכְבֶּה־אֵ֑שׁ וּבְאֵ֥ין נִ֝רְגָּ֗ן יִשְׁתֹּ֥ק מָדֽוֹן׃</text>
  </verse>
  <verse bcv_str="Proverbs 26:21">
    <text>פֶּחָ֣ם לְ֭גֶחָלִים וְעֵצִ֣ים לְאֵ֑שׁ וְאִ֥ישׁ </text>
    <mam-kq>
      <mam-kq-k>
        <text>(מדונים)</text>
      </mam-kq-k>
      <text> </text>
      <mam-kq-q>
        <text>[מִ֝דְיָנִ֗ים]</text>
      </mam-kq-q>
    </mam-kq>
    <text> לְחַרְחַר־רִֽיב׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 26:22">
    <text>דִּבְרֵ֣י נִ֭רְגָּן כְּמִֽתְלַהֲמִ֑ים וְ֝הֵ֗ם יָרְד֥וּ חַדְרֵי־בָֽטֶן׃</text>
  </verse>
  <verse bcv_str="Proverbs 26:23">
    <text>כֶּ֣סֶף סִ֭יגִים מְצֻפֶּ֣ה עַל־חָ֑רֶשׂ שְׂפָתַ֖יִם דֹּלְקִ֣ים וְלֶב־רָֽע׃</text>
  </verse>
  <verse bcv_str="Proverbs 26:24">
    <mam-kq-trivial>
      <text>בִּ֭שְׂפָתָו</text>
    </mam-kq-trivial>
    <text> יִנָּכֵ֣ר שׂוֹנֵ֑א וּ֝בְקִרְבּ֗וֹ יָשִׁ֥ית מִרְמָֽה׃</text>
  </verse>
  <verse bcv_str="Proverbs 26:25">
    <text>כִּֽי־יְחַנֵּ֣ן ק֭וֹלוֹ אַל־תַּאֲמֶן־בּ֑וֹ כִּ֤י שֶׁ֖בַע תּוֹעֵב֣וֹת בְּלִבּֽוֹ׃</text>
  </verse>
  <verse bcv_str="Proverbs 26:26">
    <text>תִּכַּסֶּ֣ה שִׂ֭נְאָה בְּמַשָּׁא֑וֹן תִּגָּלֶ֖ה רָֽעָת֣וֹ בְקָהָֽל׃</text>
  </verse>
  <verse bcv_str="Proverbs 26:27">
    <text>כֹּֽרֶה־שַּׁ֭חַת בָּ֣הּ יִפּ֑וֹל וְג֥וֹלֵֽל אֶ֝֗בֶן אֵלָ֥יו תָּשֽׁוּב׃</text>
  </verse>
  <verse bcv_str="Proverbs 26:28">
    <text>לְֽשׁוֹן־שֶׁ֭קֶר יִשְׂנָ֣א דַכָּ֑יו וּפֶ֥ה חָ֝לָ֗ק יַעֲשֶׂ֥ה מִדְחֶֽה׃</text>
  </verse>
  <verse bcv_str="Proverbs 27:1">
    <text>אַֽל־תִּ֭תְהַלֵּל בְּי֣וֹם מָחָ֑ר כִּ֤י לֹֽא־תֵ֝דַ֗ע מַה־יֵּ֥לֶד יֽוֹם׃</text>
  </verse>
  <verse bcv_str="Proverbs 27:2">
    <text>יְהַלֶּלְךָ֣ זָ֣ר וְלֹא־פִ֑יךָ נׇ֝כְרִ֗י וְאַל־שְׂפָתֶֽיךָ׃</text>
  </verse>
  <verse bcv_str="Proverbs 27:3">
    <text>כֹּֽבֶד־אֶ֭בֶן וְנֵ֣טֶל הַח֑וֹל וְכַ֥עַס אֱ֝וִ֗יל כָּבֵ֥ד מִשְּׁנֵיהֶֽם׃</text>
  </verse>
  <verse bcv_str="Proverbs 27:4">
    <text>אַכְזְרִיּ֣וּת חֵ֭מָה וְשֶׁ֣טֶף אָ֑ף וּמִ֥י יַ֝עֲמֹ֗ד לִפְנֵ֥י קִנְאָֽה׃</text>
  </verse>
  <verse bcv_str="Proverbs 27:5">
    <text>ט֭וֹבָה תּוֹכַ֣חַת מְגֻלָּ֑ה מֵאַהֲבָ֥ה מְסֻתָּֽרֶת׃</text>
  </verse>
  <verse bcv_str="Proverbs 27:6">
    <text>נֶ֭אֱמָנִים פִּצְעֵ֣י אוֹהֵ֑ב וְ֝נַעְתָּר֗וֹת נְשִׁיק֥וֹת שׂוֹנֵֽא׃</text>
  </verse>
  <verse bcv_str="Proverbs 27:7">
    <text>נֶ֣פֶשׁ שְׂ֭בֵעָה תָּב֣וּס נֹ֑פֶת וְנֶ֥פֶשׁ רְ֝עֵבָ֗ה כׇּל־מַ֥ר מָתֽוֹק׃</text>
  </verse>
  <verse bcv_str="Proverbs 27:8">
    <text>כְּ֭צִפּוֹר נוֹדֶ֣דֶת מִן־קִנָּ֑הּ כֵּֽן־אִ֝֗ישׁ נוֹדֵ֥ד מִמְּקוֹמֽוֹ׃</text>
  </verse>
  <verse bcv_str="Proverbs 27:9">
    <text>שֶׁ֣מֶן וּ֭קְטֹרֶת יְשַׂמַּֽח־לֵ֑ב וּמֶ֥תֶק רֵ֝עֵ֗הוּ מֵעֲצַת־נָֽפֶשׁ׃</text>
  </verse>
  <verse bcv_str="Proverbs 27:10">
    <text>רֵ֥עֲךָ֨ </text>
    <mam-kq>
      <mam-kq-k>
        <text>(ורעה)</text>
      </mam-kq-k>
      <text> </text>
      <mam-kq-q>
        <text>[וְרֵ֪עַ]</text>
      </mam-kq-q>
    </mam-kq>
    <text> אָבִ֡יךָ אַֽל־תַּעֲזֹ֗ב וּבֵ֥ית אָחִ֗יךָ אַל־תָּ֭בוֹא בְּי֣וֹם אֵידֶ֑ךָ ט֥וֹב שָׁכֵ֥ן קָ֝ר֗וֹב מֵאָ֥ח רָחֽוֹק׃</text>
  </verse>
  <verse bcv_str="Proverbs 27:11">
    <text>חֲכַ֣ם בְּ֭נִי וְשַׂמַּ֣ח לִבִּ֑י וְאָשִׁ֖יבָה חֹרְפִ֣י דָבָֽר׃</text>
  </verse>
  <verse bcv_str="Proverbs 27:12">
    <text>עָר֤וּם </text>
    <mam-lp-legarmeih>
      <text>׀</text>
    </mam-lp-legarmeih>
    <text> רָאָ֣ה רָעָ֣ה נִסְתָּ֑ר פְּ֝תָאיִ֗ם עָבְר֥וּ נֶעֱנָֽשׁוּ׃</text>
  </verse>
  <verse bcv_str="Proverbs 27:13">
    <text>קַח־בִּ֭גְדוֹ כִּי־עָ֣רַב זָ֑ר וּבְעַ֖ד נׇכְרִיָּ֣ה חַבְלֵֽהוּ׃</text>
  </verse>
  <verse bcv_str="Proverbs 27:14">
    <text>מְבָ֘רֵ֤ךְ רֵעֵ֨הוּ </text>
    <mam-lp-legarmeih>
      <text>׀</text>
    </mam-lp-legarmeih>
    <text> בְּק֣וֹל גָּ֭דוֹל בַּבֹּ֣קֶר הַשְׁכֵּ֑ים קְ֝לָלָ֗ה תֵּחָ֥שֶׁב לֽוֹ׃</text>
  </verse>
  <verse bcv_str="Proverbs 27:15">
    <text>דֶּ֣לֶף ט֭וֹרֵד בְּי֣וֹם סַגְרִ֑יר וְאֵ֥שֶׁת </text>
    <mam-kq>
      <mam-kq-k>
        <text>(מדונים)</text>
      </mam-kq-k>
      <text> </text>
      <mam-kq-q>
        <text>[מִ֝דְיָנִ֗ים]</text>
      </mam-kq-q>
    </mam-kq>
    <text> נִשְׁתָּוָֽה׃</text>
  </verse>
  <verse bcv_str="Proverbs 27:16">
    <text>צֹפְנֶ֥יהָ צָפַן־ר֑וּחַ וְשֶׁ֖מֶן יְמִינ֣וֹ יִקְרָֽא׃</text>
  </verse>
  <verse bcv_str="Proverbs 27:17">
    <text>בַּרְזֶ֣ל בְּבַרְזֶ֣ל יָ֑חַד וְ֝אִ֗ישׁ יַ֣חַד פְּנֵֽי־רֵעֵֽהוּ׃</text>
  </verse>
  <verse bcv_str="Proverbs 27:18">
    <text>נֹצֵ֣ר תְּ֭אֵנָה יֹאכַ֣ל פִּרְיָ֑הּ וְשֹׁמֵ֖ר אֲדֹנָ֣יו יְכֻבָּֽד׃</text>
  </verse>
  <verse bcv_str="Proverbs 27:19">
    <text>כַּ֭מַּיִם הַפָּנִ֣ים לַפָּנִ֑ים כֵּ֤ן לֵֽב־הָ֝אָדָ֗ם לָאָדָֽם׃</text>
  </verse>
  <verse bcv_str="Proverbs 27:20">
    <text>שְׁא֣וֹל וַ֭אֲבַדֹּה לֹ֣א תִשְׂבַּ֑עְנָה וְעֵינֵ֥י הָ֝אָדָ֗ם לֹ֣א תִשְׂבַּֽעְנָה׃</text>
  </verse>
  <verse bcv_str="Proverbs 27:21">
    <text>מַצְרֵ֣ף לַ֭כֶּסֶף וְכ֣וּר לַזָּהָ֑ב וְ֝אִ֗ישׁ לְפִ֣י מַהֲלָלֽוֹ׃</text>
  </verse>
  <verse bcv_str="Proverbs 27:22">
    <text>אִ֥ם תִּכְתּֽוֹשׁ־אֶת־הָאֱוִ֨יל </text>
    <mam-lp-legarmeih>
      <text>׀</text>
    </mam-lp-legarmeih>
    <text> בַּ֥מַּכְתֵּ֡שׁ בְּת֣וֹךְ הָ֭רִיפוֹת בַּעֱלִ֑י לֹא־תָס֥וּר מֵ֝עָלָ֗יו אִוַּלְתּֽוֹ׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 27:23">
    <text>יָדֹ֣עַ תֵּ֭דַע פְּנֵ֣י צֹאנֶ֑ךָ שִׁ֥ית לִ֝בְּךָ֗ לַעֲדָרִֽים׃</text>
  </verse>
  <verse bcv_str="Proverbs 27:24">
    <text>כִּ֤י לֹ֣א לְעוֹלָ֣ם חֹ֑סֶן וְאִם־נֵ֝֗זֶר לְד֣וֹר </text>
    <mam-kq>
      <mam-kq-k>
        <text>(דור)</text>
      </mam-kq-k>
      <text> </text>
      <mam-kq-q>
        <text>[וָדֽוֹר]</text>
      </mam-kq-q>
    </mam-kq>
    <text>׃</text>
  </verse>
  <verse bcv_str="Proverbs 27:25">
    <text>גָּלָ֣ה חָ֭צִיר וְנִרְאָה־דֶ֑שֶׁא וְ֝נֶאֶסְפ֗וּ עִשְּׂב֥וֹת הָרִֽים׃</text>
  </verse>
  <verse bcv_str="Proverbs 27:26">
    <text>כְּבָשִׂ֥ים לִלְבוּשֶׁ֑ךָ וּמְחִ֥יר שָׂ֝דֶ֗ה עַתּוּדִֽים׃</text>
  </verse>
  <verse bcv_str="Proverbs 27:27">
    <text>וְדֵ֤י </text>
    <mam-lp-legarmeih>
      <text>׀</text>
    </mam-lp-legarmeih>
    <text> חֲלֵ֬ב עִזִּ֗ים לְֽ֭לַחְמְךָ לְלֶ֣חֶם בֵּיתֶ֑ךָ וְ֝חַיִּ֗ים לְנַעֲרוֹתֶֽיךָ׃</text>
  </verse>
  <verse bcv_str="Proverbs 28:1">
    <text>נָ֣סוּ וְאֵין־רֹדֵ֣ף רָשָׁ֑ע וְ֝צַדִּיקִ֗ים כִּכְפִ֥יר יִבְטָֽח׃</text>
  </verse>
  <verse bcv_str="Proverbs 28:2">
    <text>בְּפֶ֣שַֽׁע אֶ֭רֶץ רַבִּ֣ים שָׂרֶ֑יהָ וּבְאָדָ֥ם מֵבִ֥ין יֹ֝דֵ֗עַ כֵּ֣ן יַאֲרִֽיךְ׃</text>
  </verse>
  <verse bcv_str="Proverbs 28:3">
    <text>גֶּֽבֶר־רָ֭שׁ וְעֹשֵׁ֣ק דַּלִּ֑ים מָטָ֥ר סֹ֝חֵ֗ף וְאֵ֣ין לָֽחֶם׃</text>
  </verse>
  <verse bcv_str="Proverbs 28:4">
    <text>עֹזְבֵ֣י ת֭וֹרָה יְהַלְל֣וּ רָשָׁ֑ע וְשֹׁמְרֵ֥י ת֝וֹרָ֗ה יִתְגָּ֥רוּ בָֽם׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 28:5">
    <text>אַנְשֵׁי־רָ֭ע לֹא־יָבִ֣ינוּ מִשְׁפָּ֑ט וּמְבַקְשֵׁ֥י יְ֝הֹוָ֗ה יָבִ֥ינוּ כֹֽל׃</text>
  </verse>
  <verse bcv_str="Proverbs 28:6">
    <text>טֽוֹב־רָ֭שׁ הוֹלֵ֣ךְ בְּתֻמּ֑וֹ מֵעִקֵּ֥שׁ דְּ֝רָכַ֗יִם וְה֣וּא עָשִֽׁיר׃</text>
  </verse>
  <verse bcv_str="Proverbs 28:7">
    <text>נוֹצֵ֣ר תּ֭וֹרָה בֵּ֣ן מֵבִ֑ין וְרֹעֶ֥ה ז֝וֹלְלִ֗ים יַכְלִ֥ים אָבִֽיו׃</text>
  </verse>
  <verse bcv_str="Proverbs 28:8">
    <text>מַרְבֶּ֣ה ה֭וֹנוֹ בְּנֶ֣שֶׁךְ </text>
    <mam-kq>
      <mam-kq-k>
        <text>(ובתרבית)</text>
      </mam-kq-k>
      <text> </text>
      <mam-kq-q>
        <text>[וְתַרְבִּ֑ית]</text>
      </mam-kq-q>
    </mam-kq>
    <text> לְחוֹנֵ֖ן דַּלִּ֣ים יִקְבְּצֶֽנּוּ׃</text>
  </verse>
  <verse bcv_str="Proverbs 28:9">
    <text>מֵסִ֣יר אׇ֭זְנוֹ מִשְּׁמֹ֣עַ תּוֹרָ֑ה גַּ֥ם תְּ֝פִלָּת֗וֹ תּוֹעֵבָֽה׃</text>
  </verse>
  <verse bcv_str="Proverbs 28:10">
    <text>מַשְׁגֶּ֤ה יְשָׁרִ֨ים </text>
    <mam-lp-legarmeih>
      <text>׀</text>
    </mam-lp-legarmeih>
    <text> בְּדֶ֥רֶךְ רָ֗ע בִּשְׁחוּת֥וֹ הֽוּא־יִפּ֑וֹל וּ֝תְמִימִ֗ים יִנְחֲלוּ־טֽוֹב׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 28:11">
    <text>חָכָ֣ם בְּ֭עֵינָיו אִ֣ישׁ עָשִׁ֑יר וְדַ֖ל מֵבִ֣ין יַחְקְרֶֽנּוּ׃</text>
  </verse>
  <verse bcv_str="Proverbs 28:12">
    <text>בַּעֲלֹ֣ץ צַ֭דִּיקִים רַבָּ֣ה תִפְאָ֑רֶת וּבְק֥וּם רְ֝שָׁעִ֗ים יְחֻפַּ֥שׂ אָדָֽם׃</text>
  </verse>
  <verse bcv_str="Proverbs 28:13">
    <text>מְכַסֶּ֣ה פְ֭שָׁעָיו לֹ֣א יַצְלִ֑יחַ וּמוֹדֶ֖ה וְעֹזֵ֣ב יְרֻחָֽם׃</text>
  </verse>
  <verse bcv_str="Proverbs 28:14">
    <text>אַשְׁרֵ֣י אָ֭דָם מְפַחֵ֣ד תָּמִ֑יד וּמַקְשֶׁ֥ה לִ֝בּ֗וֹ יִפּ֥וֹל בְּרָעָֽה׃</text>
  </verse>
  <verse bcv_str="Proverbs 28:15">
    <text>אֲֽרִי־נֹ֭הֵם וְדֹ֣ב שׁוֹקֵ֑ק מוֹשֵׁ֥ל רָ֝שָׁ֗ע עַ֣ל עַם־דָּֽל׃</text>
  </verse>
  <verse bcv_str="Proverbs 28:16">
    <text>נָגִ֗יד חֲסַ֣ר תְּ֭בוּנוֹת וְרַ֥ב מַעֲשַׁקּ֑וֹת </text>
    <mam-kq>
      <mam-kq-k>
        <text>(שנאי)</text>
      </mam-kq-k>
      <text> </text>
      <mam-kq-q>
        <text>[שֹׂ֥נֵא]</text>
      </mam-kq-q>
    </mam-kq>
    <text> בֶ֝֗צַע יַאֲרִ֥יךְ יָמִֽים׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 28:17">
    <text>אָ֭</text>
    <mam-letter-small>
      <text>דָ</text>
    </mam-letter-small>
    <text>ם עָשֻׁ֣ק בְּדַם־נָ֑פֶשׁ עַד־בּ֥וֹר יָ֝נ֗וּס אַל־יִתְמְכוּ־בֽוֹ׃</text>
  </verse>
  <verse bcv_str="Proverbs 28:18">
    <text>הוֹלֵ֣ךְ תָּ֭מִים יִוָּשֵׁ֑עַ וְנֶעְקַ֥שׁ דְּ֝רָכַ֗יִם יִפּ֥וֹל בְּאֶחָֽת׃</text>
  </verse>
  <verse bcv_str="Proverbs 28:19">
    <text>עֹבֵ֣ד אַ֭דְמָתוֹ יִֽשְׂבַּֽע־לָ֑חֶם וּמְרַדֵּ֥ף רֵ֝יקִ֗ים יִֽשְׂבַּֽע־רִֽישׁ׃</text>
  </verse>
  <verse bcv_str="Proverbs 28:20">
    <text>אִ֣ישׁ אֱ֭מוּנוֹת רַב־בְּרָכ֑וֹת וְאָ֥ץ לְ֝הַעֲשִׁ֗יר לֹ֣א יִנָּקֶֽה׃</text>
  </verse>
  <verse bcv_str="Proverbs 28:21">
    <text>הַֽכֵּר־פָּנִ֥ים לֹא־ט֑וֹב וְעַל־פַּת־לֶ֝֗חֶם יִפְשַׁע־גָּֽבֶר׃</text>
  </verse>
  <verse bcv_str="Proverbs 28:22">
    <text>נִ֥בְהָֽל לַה֗וֹן אִ֭ישׁ רַ֣ע עָ֑יִן וְלֹא־יֵ֝דַ֗ע כִּי־חֶ֥סֶר יְבֹאֶֽנּוּ׃</text>
  </verse>
  <verse bcv_str="Proverbs 28:23">
    <text>מ֘וֹכִ֤יחַ אָדָ֣ם אַ֭חֲרַי חֵ֣ן יִמְצָ֑א מִֽמַּחֲלִ֥יק לָשֽׁוֹן׃</text>
  </verse>
  <verse bcv_str="Proverbs 28:24">
    <text>גּוֹזֵ֤ל </text>
    <mam-lp-legarmeih>
      <text>׀</text>
    </mam-lp-legarmeih>
    <text> אָ֘בִ֤יו וְאִמּ֗וֹ וְאֹמֵ֥ר אֵֽין־פָּ֑שַׁע חָבֵ֥ר ה֝֗וּא לְאִ֣ישׁ מַשְׁחִֽית׃</text>
  </verse>
  <verse bcv_str="Proverbs 28:25">
    <text>רְחַב־נֶ֭פֶשׁ יְגָרֶ֣ה מָד֑וֹן וּבֹטֵ֖חַ עַל־יְהֹוָ֣ה יְדֻשָּֽׁן׃</text>
  </verse>
  <verse bcv_str="Proverbs 28:26">
    <text>בּוֹטֵ֣חַ בְּ֭לִבּוֹ ה֣וּא כְסִ֑יל וְהוֹלֵ֥ךְ בְּ֝חׇכְמָ֗ה ה֣וּא יִמָּלֵֽט׃</text>
  </verse>
  <verse bcv_str="Proverbs 28:27">
    <text>נוֹתֵ֣ן לָ֭רָשׁ אֵ֣ין מַחְס֑וֹר וּמַעְלִ֥ים עֵ֝ינָ֗יו רַב־מְאֵרֽוֹת׃</text>
  </verse>
  <verse bcv_str="Proverbs 28:28">
    <text>בְּק֣וּם רְ֭שָׁעִים יִסָּתֵ֣ר אָדָ֑ם וּ֝בְאׇבְדָ֗ם יִרְבּ֥וּ צַדִּיקִֽים׃</text>
  </verse>
  <verse bcv_str="Proverbs 29:1">
    <text>אִ֣ישׁ תּ֭וֹכָחוֹת מַקְשֶׁה־עֹ֑רֶף פֶּ֥תַע יִ֝שָּׁבֵ֗ר וְאֵ֣ין מַרְפֵּֽא׃</text>
  </verse>
  <verse bcv_str="Proverbs 29:2">
    <text>בִּרְב֣וֹת צַ֭דִּיקִים יִשְׂמַ֣ח הָעָ֑ם וּבִמְשֹׁ֥ל רָ֝שָׁ֗ע יֵאָ֥נַֽח עָֽם׃</text>
  </verse>
  <verse bcv_str="Proverbs 29:3">
    <text>אִישׁ־אֹהֵ֣ב חׇ֭כְמָה יְשַׂמַּ֣ח אָבִ֑יו וְרֹעֶ֥ה ז֝וֹנ֗וֹת יְאַבֶּד־הֽוֹן׃</text>
  </verse>
  <verse bcv_str="Proverbs 29:4">
    <text>מֶ֗לֶךְ בְּ֭מִשְׁפָּט יַעֲמִ֣יד אָ֑רֶץ וְאִ֖ישׁ תְּרוּמ֣וֹת יֶהֶרְסֶֽנָּה׃</text>
  </verse>
  <verse bcv_str="Proverbs 29:5">
    <text>גֶּ֭בֶר מַחֲלִ֣יק עַל־רֵעֵ֑הוּ רֶ֝֗שֶׁת פּוֹרֵ֥שׂ עַל־פְּעָמָֽיו׃</text>
  </verse>
  <verse bcv_str="Proverbs 29:6">
    <text>בְּפֶ֤שַֽׁע אִ֣ישׁ רָ֣ע מוֹקֵ֑שׁ וְ֝צַדִּ֗יק יָר֥וּן וְשָׂמֵֽחַ׃</text>
  </verse>
  <verse bcv_str="Proverbs 29:7">
    <text>יֹדֵ֣עַ צַ֭דִּיק דִּ֣ין דַּלִּ֑ים רָ֝שָׁ֗ע לֹא־יָבִ֥ין דָּֽעַת׃</text>
  </verse>
  <verse bcv_str="Proverbs 29:8">
    <text>אַנְשֵׁ֣י לָ֭צוֹן יָפִ֣יחוּ קִרְיָ֑ה וַ֝חֲכָמִ֗ים יָשִׁ֥יבוּ אָֽף׃</text>
  </verse>
  <verse bcv_str="Proverbs 29:9">
    <text>אִֽישׁ־חָכָ֗ם נִ֭שְׁפָּט אֶת־אִ֣ישׁ אֱוִ֑יל וְרָגַ֥ז וְ֝שָׂחַ֗ק וְאֵ֣ין נָֽחַת׃</text>
  </verse>
  <verse bcv_str="Proverbs 29:10">
    <text>אַנְשֵׁ֣י דָ֭מִים יִשְׂנְאוּ־תָ֑ם וִ֝ישָׁרִ֗ים יְבַקְשׁ֥וּ נַפְשֽׁוֹ׃</text>
  </verse>
  <verse bcv_str="Proverbs 29:11">
    <text>כׇּל־ר֭וּחוֹ יוֹצִ֣יא כְסִ֑יל וְ֝חָכָ֗ם בְּאָח֥וֹר יְשַׁבְּחֶֽנָּה׃</text>
  </verse>
  <verse bcv_str="Proverbs 29:12">
    <text>מֹ֭שֵׁל מַקְשִׁ֣יב עַל־דְּבַר־שָׁ֑קֶר כׇּֽל־מְשָׁרְתָ֥יו רְשָׁעִֽים׃</text>
  </verse>
  <verse bcv_str="Proverbs 29:13">
    <text>רָ֤שׁ וְאִ֣ישׁ תְּכָכִ֣ים נִפְגָּ֑שׁוּ מֵ֤אִיר עֵינֵ֖י שְׁנֵיהֶ֣ם יְהֹוָֽה׃</text>
  </verse>
  <verse bcv_str="Proverbs 29:14">
    <text>מֶ֤לֶךְ שׁוֹפֵ֣ט בֶּאֱמֶ֣ת דַּלִּ֑ים כִּ֝סְא֗וֹ לָעַ֥ד יִכּֽוֹן׃</text>
  </verse>
  <verse bcv_str="Proverbs 29:15">
    <text>שֵׁ֣בֶט וְ֭תוֹכַחַת יִתֵּ֣ן חׇכְמָ֑ה וְנַ֥עַר מְ֝שֻׁלָּ֗ח מֵבִ֥ישׁ אִמּֽוֹ׃</text>
  </verse>
  <verse bcv_str="Proverbs 29:16">
    <text>בִּרְב֣וֹת רְ֭שָׁעִים יִרְבֶּה־פָּ֑שַׁע וְ֝צַדִּיקִ֗ים בְּֽמַפַּלְתָּ֥ם יִרְאֽוּ׃</text>
  </verse>
  <verse bcv_str="Proverbs 29:17">
    <text>יַסֵּ֣ר בִּ֭נְךָ וִינִיחֶ֑ךָ וְיִתֵּ֖ן מַעֲדַנִּ֣ים לְנַפְשֶֽׁךָ׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 29:18">
    <text>בְּאֵ֣ין חָ֭זוֹן יִפָּ֣רַֽע עָ֑ם וְשֹׁמֵ֖ר תּוֹרָ֣ה אַשְׁרֵֽהוּ׃</text>
  </verse>
  <verse bcv_str="Proverbs 29:19">
    <text>בִּ֭דְבָרִים לֹא־יִוָּ֣סֶר עָ֑בֶד כִּֽי־יָ֝בִ֗ין וְאֵ֣ין מַעֲנֶֽה׃</text>
  </verse>
  <verse bcv_str="Proverbs 29:20">
    <text>חָזִ֗יתָ אִ֭ישׁ אָ֣ץ בִּדְבָרָ֑יו תִּקְוָ֖ה לִכְסִ֣יל מִמֶּֽנּוּ׃</text>
  </verse>
  <verse bcv_str="Proverbs 29:21">
    <text>מְפַנֵּ֣ק מִנֹּ֣עַר עַבְדּ֑וֹ וְ֝אַחֲרִית֗וֹ יִהְיֶ֥ה מָנֽוֹן׃</text>
  </verse>
  <verse bcv_str="Proverbs 29:22">
    <text>אִֽישׁ־אַ֭ף יְגָרֶ֣ה מָד֑וֹן וּבַ֖עַל חֵמָ֣ה רַב־פָּֽשַׁע׃</text>
  </verse>
  <verse bcv_str="Proverbs 29:23">
    <text>גַּאֲוַ֣ת אָ֭דָם תַּשְׁפִּילֶ֑נּוּ וּשְׁפַל־ר֝֗וּחַ יִתְמֹ֥ךְ כָּבֽוֹד׃</text>
  </verse>
  <verse bcv_str="Proverbs 29:24">
    <text>חוֹלֵ֣ק עִם־גַּ֭נָּב שׂוֹנֵ֣א נַפְשׁ֑וֹ אָלָ֥ה יִ֝שְׁמַ֗ע וְלֹ֣א יַגִּֽיד׃</text>
  </verse>
  <verse bcv_str="Proverbs 29:25">
    <text>חֶרְדַּ֣ת אָ֭דָם יִתֵּ֣ן מוֹקֵ֑שׁ וּבוֹטֵ֖חַ בַּיהֹוָ֣ה יְשֻׂגָּֽב׃</text>
  </verse>
  <verse bcv_str="Proverbs 29:26">
    <text>רַ֭בִּים מְבַקְשִׁ֣ים פְּנֵֽי־מוֹשֵׁ֑ל וּ֝מֵיְהֹוָ֗ה מִשְׁפַּט־אִֽישׁ׃</text>
  </verse>
  <verse bcv_str="Proverbs 29:27">
    <text>תּוֹעֲבַ֣ת צַ֭דִּיקִים אִ֣ישׁ עָ֑וֶל וְתוֹעֲבַ֖ת רָשָׁ֣ע יְשַׁר־דָּֽרֶךְ׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 30:1">
    <text>דִּבְרֵ֤י </text>
    <mam-lp-legarmeih>
      <text>׀</text>
    </mam-lp-legarmeih>
    <text> אָג֥וּר בִּן־יָקֶ֗ה הַמַּ֫שָּׂ֥א נְאֻ֣ם הַ֭גֶּבֶר לְאִֽיתִיאֵ֑ל לְאִ֖יתִיאֵ֣ל וְאֻכָֽל׃</text>
  </verse>
  <verse bcv_str="Proverbs 30:2">
    <text>כִּ֤י בַ֣עַר אָנֹכִ֣י מֵאִ֑ישׁ וְלֹֽא־בִינַ֖ת אָדָ֣ם לִֽי׃</text>
  </verse>
  <verse bcv_str="Proverbs 30:3">
    <text>וְלֹֽא־לָמַ֥דְתִּי חׇכְמָ֑ה וְדַ֖עַת קְדֹשִׁ֣ים אֵדָֽע׃</text>
  </verse>
  <verse bcv_str="Proverbs 30:4">
    <text>מִ֤י עָלָֽה־שָׁמַ֨יִם </text>
    <mam-lp-legarmeih>
      <text>׀</text>
    </mam-lp-legarmeih>
    <text> וַיֵּרַ֡ד מִ֤י אָֽסַף־ר֨וּחַ </text>
    <mam-lp-legarmeih>
      <text>׀</text>
    </mam-lp-legarmeih>
    <text> בְּחׇפְנָ֡יו מִ֤י צָֽרַר־מַ֨יִם </text>
    <mam-lp-legarmeih>
      <text>׀</text>
    </mam-lp-legarmeih>
    <text> בַּשִּׂמְלָ֗ה מִ֭י הֵקִ֣ים כׇּל־אַפְסֵי־אָ֑רֶץ מַה־שְּׁמ֥וֹ וּמַֽה־שֶּׁם־בְּ֝נ֗וֹ כִּ֣י תֵדָֽע׃</text>
  </verse>
  <verse bcv_str="Proverbs 30:5">
    <text>כׇּל־אִמְרַ֣ת אֱל֣וֹהַּ צְרוּפָ֑ה מָגֵ֥ן ה֝֗וּא לַחֹסִ֥ים בּֽוֹ׃</text>
  </verse>
  <verse bcv_str="Proverbs 30:6">
    <text>אַל־תּ֥וֹסְףְּ עַל־דְּבָרָ֑יו פֶּן־יוֹכִ֖יחַ בְּךָ֣ וְנִכְזָֽבְתָּ׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 30:7">
    <text>שְׁ֭תַּיִם שָׁאַ֣לְתִּי מֵאִתָּ֑ךְ אַל־תִּמְנַ֥ע מִ֝מֶּ֗נִּי בְּטֶ֣רֶם אָמֽוּת׃</text>
  </verse>
  <verse bcv_str="Proverbs 30:8">
    <text>שָׁ֤וְא </text>
    <mam-lp-legarmeih>
      <text>׀</text>
    </mam-lp-legarmeih>
    <text> וּֽדְבַר־כָּזָ֡ב הַרְחֵ֬ק מִמֶּ֗נִּי רֵ֣אשׁ וָ֭עֹשֶׁר אַל־תִּֽתֶּן־לִ֑י הַ֝טְרִיפֵ֗נִי לֶ֣חֶם חֻקִּֽי׃</text>
  </verse>
  <verse bcv_str="Proverbs 30:9">
    <text>פֶּ֥ן אֶשְׂבַּ֨ע </text>
    <mam-lp-legarmeih>
      <text>׀</text>
    </mam-lp-legarmeih>
    <text> וְכִחַשְׁתִּי֮ וְאָמַ֗רְתִּי מִ֥י יְ֫הֹוָ֥ה וּפֶֽן־אִוָּרֵ֥שׁ וְגָנַ֑בְתִּי וְ֝תָפַ֗שְׂתִּי שֵׁ֣ם אֱלֹהָֽי׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 30:10">
    <text>אַל־תַּלְשֵׁ֣ן עֶ֭בֶד אֶל־אֲדֹנָ֑ו פֶּֽן־יְקַלֶּלְךָ֥ וְאָשָֽׁמְתָּ׃</text>
  </verse>
  <verse bcv_str="Proverbs 30:11">
    <text>דּ֭וֹר אָבִ֣יו יְקַלֵּ֑ל וְאֶת־אִ֝מּ֗וֹ לֹ֣א יְבָרֵֽךְ׃</text>
  </verse>
  <verse bcv_str="Proverbs 30:12">
    <text>דּ֭וֹר טָה֣וֹר בְּעֵינָ֑יו וּ֝מִצֹּאָת֗וֹ לֹ֣א רֻחָֽץ׃</text>
  </verse>
  <verse bcv_str="Proverbs 30:13">
    <text>דּ֭וֹר מָה־רָמ֣וּ עֵינָ֑יו וְ֝עַפְעַפָּ֗יו יִנָּשֵֽׂאוּ׃</text>
  </verse>
  <verse bcv_str="Proverbs 30:14">
    <text>דּ֤וֹר </text>
    <mam-lp-legarmeih>
      <text>׀</text>
    </mam-lp-legarmeih>
    <text> חֲרָב֣וֹת שִׁנָּיו֮ וּֽמַאֲכָל֢וֹת מְֽתַלְּעֹ֫תָ֥יו לֶאֱכֹ֣ל עֲנִיִּ֣ים מֵאֶ֑רֶץ וְ֝אֶבְיוֹנִ֗ים מֵאָדָֽם׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 30:15">
    <text>לַ֥עֲלוּקָ֨ה </text>
    <mam-lp-legarmeih>
      <text>׀</text>
    </mam-lp-legarmeih>
    <text> שְׁתֵּ֥י בָנוֹת֮ הַ֤</text>
    <mam-letter-small>
      <text>ב</text>
    </mam-letter-small>
    <text> </text>
    <mam-lp-legarmeih>
      <text>׀</text>
    </mam-lp-legarmeih>
    <text> הַ֥֫ב שָׁל֣וֹשׁ הֵ֭נָּה לֹ֣א תִשְׂבַּ֑עְנָה אַ֝רְבַּ֗ע לֹא־אָ֥מְרוּ הֽוֹן׃</text>
  </verse>
  <verse bcv_str="Proverbs 30:16">
    <text>שְׁאוֹל֮ וְעֹ֢צֶ֫ר רָ֥חַם אֶ֭רֶץ לֹא־שָׂ֣בְעָה מַּ֑יִם וְ֝אֵ֗שׁ לֹא־אָ֥מְרָה הֽוֹן׃</text>
  </verse>
  <verse bcv_str="Proverbs 30:17">
    <text>עַ֤יִן </text>
    <mam-lp-legarmeih>
      <text>׀</text>
    </mam-lp-legarmeih>
    <text> תִּ֥לְעַ֣ג לְאָב֮ וְתָבֻ֢ז לִֽיקְּהַ֫ת־אֵ֥ם יִקְּר֥וּהָ עֹֽרְבֵי־נַ֑חַל וְֽיֹאכְל֥וּהָ בְנֵי־נָֽשֶׁר׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 30:18">
    <text>שְׁלֹשָׁ֣ה הֵ֭מָּה נִפְלְא֣וּ מִמֶּ֑נִּי </text>
    <mam-kq>
      <mam-kq-k>
        <text>(וארבע)</text>
      </mam-kq-k>
      <text> </text>
      <mam-kq-q>
        <text>[וְ֝אַרְבָּעָ֗ה]</text>
      </mam-kq-q>
    </mam-kq>
    <text> לֹ֣א יְדַעְתִּֽים׃</text>
  </verse>
  <verse bcv_str="Proverbs 30:19">
    <text>דֶּ֤רֶךְ הַנֶּ֨שֶׁר </text>
    <mam-lp-legarmeih>
      <text>׀</text>
    </mam-lp-legarmeih>
    <text> בַּשָּׁמַיִם֮ דֶּ֥רֶךְ נָחָ֗שׁ עֲלֵ֫י־צ֥וּר דֶּֽרֶךְ־אֳנִיָּ֥ה בְלֶב־יָ֑ם וְדֶ֖רֶךְ גֶּ֣בֶר בְּעַלְמָֽה׃</text>
  </verse>
  <verse bcv_str="Proverbs 30:20">
    <text>כֵּ֤ן </text>
    <mam-lp-legarmeih>
      <text>׀</text>
    </mam-lp-legarmeih>
    <text> דֶּ֥רֶךְ אִשָּׁ֗ה מְנָ֫אָ֥פֶת אָ֭כְלָה וּמָ֣חֲתָה פִ֑יהָ וְ֝אָמְרָ֗ה לֹא־פָעַ֥לְתִּי אָֽוֶן׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 30:21">
    <text>תַּ֣חַת שָׁ֭לוֹשׁ רָ֣גְזָה אֶ֑רֶץ וְתַ֥חַת אַ֝רְבַּ֗ע לֹא־תוּכַ֥ל שְׂאֵֽת׃</text>
  </verse>
  <verse bcv_str="Proverbs 30:22">
    <text>תַּֽחַת־עֶ֭בֶד כִּ֣י יִמְל֑וֹךְ וְ֝נָבָ֗ל כִּ֣י יִֽשְׂבַּֽע־לָֽחֶם׃</text>
  </verse>
  <verse bcv_str="Proverbs 30:23">
    <text>תַּ֣חַת שְׂ֭נוּאָה כִּ֣י תִבָּעֵ֑ל וְ֝שִׁפְחָ֗ה כִּֽי־תִירַ֥שׁ גְּבִרְתָּֽהּ׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 30:24">
    <text>אַרְבָּ֣עָה הֵ֭ם קְטַנֵּי־אָ֑רֶץ וְ֝הֵ֗מָּה חֲכָמִ֥ים מְחֻכָּמִֽים׃</text>
  </verse>
  <verse bcv_str="Proverbs 30:25">
    <text>הַ֭נְּמָלִים עַ֣ם לֹא־עָ֑ז וַיָּכִ֖ינוּ בַקַּ֣יִץ לַחְמָֽם׃</text>
  </verse>
  <verse bcv_str="Proverbs 30:26">
    <text>שְׁ֭פַנִּים עַ֣ם לֹא־עָצ֑וּם וַיָּשִׂ֖ימוּ בַסֶּ֣לַע בֵּיתָֽם׃</text>
  </verse>
  <verse bcv_str="Proverbs 30:27">
    <text>מֶ֭לֶךְ אֵ֣ין לָאַרְבֶּ֑ה וַיֵּצֵ֖א חֹצֵ֣ץ כֻּלּֽוֹ׃</text>
  </verse>
  <verse bcv_str="Proverbs 30:28">
    <text>שְׂ֭מָמִית בְּיָדַ֣יִם תְּתַפֵּ֑שׂ וְ֝הִ֗יא בְּהֵ֣יכְלֵי מֶֽלֶךְ׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 30:29">
    <text>שְׁלֹשָׁ֣ה הֵ֭מָּה מֵיטִ֣יבֵי צָ֑עַד וְ֝אַרְבָּעָ֗ה מֵיטִ֥בֵי לָֽכֶת׃</text>
  </verse>
  <verse bcv_str="Proverbs 30:30">
    <text>לַ֭יִשׁ גִּבּ֣וֹר בַּבְּהֵמָ֑ה וְלֹא־יָ֝שׁ֗וּב מִפְּנֵי־כֹֽל׃</text>
  </verse>
  <verse bcv_str="Proverbs 30:31">
    <text>זַרְזִ֣יר מׇתְנַ֣יִם אוֹ־תָ֑יִשׁ וּ֝מֶ֗לֶךְ אַלְק֥וּם עִמּֽוֹ׃</text>
  </verse>
  <verse bcv_str="Proverbs 30:32">
    <text>אִם־נָבַ֥לְתָּ בְהִתְנַשֵּׂ֑א וְאִם־זַ֝מּ֗וֹתָ יָ֣ד לְפֶֽה׃</text>
  </verse>
  <verse bcv_str="Proverbs 30:33">
    <text>כִּ֤י מִ֪יץ חָלָ֡ב י֘וֹצִ֤יא חֶמְאָ֗ה וּֽמִיץ־אַ֭ף י֣וֹצִיא דָ֑ם וּמִ֥יץ אַ֝פַּ֗יִם י֣וֹצִיא רִֽיב׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 31:1">
    <text>דִּ֭בְרֵי לְמוּאֵ֣ל מֶ֑לֶךְ מַ֝שָּׂ֗א אֲֽשֶׁר־יִסְּרַ֥תּוּ אִמּֽוֹ׃</text>
  </verse>
  <verse bcv_str="Proverbs 31:2">
    <text>מַה־בְּ֭רִי וּמַֽה־בַּר־בִּטְנִ֑י וּ֝מֶ֗ה בַּר־נְדָרָֽי׃</text>
  </verse>
  <verse bcv_str="Proverbs 31:3">
    <text>אַל־תִּתֵּ֣ן לַנָּשִׁ֣ים חֵילֶ֑ךָ וּ֝דְרָכֶ֗יךָ לַֽמְח֥וֹת מְלָכִֽין׃</text>
  </verse>
  <verse bcv_str="Proverbs 31:4">
    <text>אַ֤ל לַֽמְלָכִ֨ים </text>
    <mam-lp-legarmeih>
      <text>׀</text>
    </mam-lp-legarmeih>
    <text> לְֽמוֹאֵ֗ל אַ֣ל לַֽמְלָכִ֣ים שְׁתוֹ־יָ֑יִן וּ֝לְרוֹזְנִ֗ים </text>
    <mam-kq>
      <mam-kq-k>
        <text>(או)</text>
      </mam-kq-k>
      <text> </text>
      <mam-kq-q>
        <text>[אֵ֣י]</text>
      </mam-kq-q>
    </mam-kq>
    <text> שֵׁכָֽר׃</text>
  </verse>
  <verse bcv_str="Proverbs 31:5">
    <text>פֶּן־יִ֭שְׁתֶּה וְיִשְׁכַּ֣ח מְחֻקָּ֑ק וִ֝ישַׁנֶּ֗ה דִּ֣ין כׇּל־בְּנֵי־עֹֽנִי׃</text>
  </verse>
  <verse bcv_str="Proverbs 31:6">
    <text>תְּנוּ־שֵׁכָ֥ר לְאוֹבֵ֑ד וְ֝יַ֗יִן לְמָ֣רֵי נָֽפֶשׁ׃</text>
  </verse>
  <verse bcv_str="Proverbs 31:7">
    <text>יִ֭שְׁתֶּה וְיִשְׁכַּ֣ח רִישׁ֑וֹ וַ֝עֲמָל֗וֹ לֹ֣א יִזְכׇּר־עֽוֹד׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 31:8">
    <text>פְּתַח־פִּ֥יךָ לְאִלֵּ֑ם אֶל־דִּ֝֗ין כׇּל־בְּנֵ֥י חֲלֽוֹף׃</text>
  </verse>
  <verse bcv_str="Proverbs 31:9">
    <text>פְּתַח־פִּ֥יךָ שְׁפׇט־צֶ֑דֶק וְ֝דִ֗ין עָנִ֥י וְאֶבְיֽוֹן׃ </text>
    <mam-spi-pe>
      <text>{פ}</text>
    </mam-spi-pe>
    <mam-br-after-pe />
  </verse>
  <verse bcv_str="Proverbs 31:10">
    <text>אֵֽשֶׁת־חַ֭יִל מִ֣י יִמְצָ֑א וְרָחֹ֖ק מִפְּנִינִ֣ים מִכְרָֽהּ׃</text>
  </verse>
  <verse bcv_str="Proverbs 31:11">
    <text>בָּ֣טַח בָּ֭הּ לֵ֣ב בַּעְלָ֑הּ וְ֝שָׁלָ֗ל לֹ֣א יֶחְסָֽר׃</text>
  </verse>
  <verse bcv_str="Proverbs 31:12">
    <text>גְּמָלַ֣תְהוּ ט֣וֹב וְלֹא־רָ֑ע כֹּ֝֗ל יְמֵ֣י חַיֶּֽיהָ׃</text>
  </verse>
  <verse bcv_str="Proverbs 31:13">
    <text>דָּ֭רְשָׁה צֶ֣מֶר וּפִשְׁתִּ֑ים וַ֝תַּ֗עַשׂ בְּחֵ֣פֶץ כַּפֶּֽיהָ׃</text>
  </verse>
  <verse bcv_str="Proverbs 31:14">
    <text>הָ֭יְתָה כׇּאֳנִיּ֣וֹת סוֹחֵ֑ר מִ֝מֶּרְחָ֗ק תָּבִ֥יא לַחְמָֽהּ׃</text>
  </verse>
  <verse bcv_str="Proverbs 31:15">
    <text>וַתָּ֤קׇם </text>
    <mam-lp-legarmeih>
      <text>׀</text>
    </mam-lp-legarmeih>
    <text> בְּע֬וֹד לַ֗יְלָה וַתִּתֵּ֣ן טֶ֣רֶף לְבֵיתָ֑הּ וְ֝חֹ֗ק לְנַעֲרֹתֶֽיהָ׃</text>
  </verse>
  <verse bcv_str="Proverbs 31:16">
    <text>זָֽמְמָ֣ה שָׂ֭דֶה וַתִּקָּחֵ֑הוּ מִפְּרִ֥י כַ֝פֶּ֗יהָ </text>
    <mam-kq>
      <mam-kq-k>
        <text>(נטע)</text>
      </mam-kq-k>
      <text> </text>
      <mam-kq-q>
        <text>[נָ֣טְעָה]</text>
      </mam-kq-q>
    </mam-kq>
    <text> כָּֽרֶם׃</text>
  </verse>
  <verse bcv_str="Proverbs 31:17">
    <text>חָֽגְרָ֣ה בְע֣וֹז מׇתְנֶ֑יהָ וַ֝תְּאַמֵּ֗ץ זְרוֹעֹתֶֽיהָ׃</text>
  </verse>
  <verse bcv_str="Proverbs 31:18">
    <text>טָ֭עֲמָה כִּי־ט֣וֹב סַחְרָ֑הּ לֹא־יִכְבֶּ֖ה </text>
    <mam-kq>
      <mam-kq-k>
        <text>(בליל)</text>
      </mam-kq-k>
      <text> </text>
      <mam-kq-q>
        <text>[בַלַּ֣יְלָה]</text>
      </mam-kq-q>
    </mam-kq>
    <text> נֵרָֽהּ׃</text>
  </verse>
  <verse bcv_str="Proverbs 31:19">
    <text>יָ֭דֶיהָ שִׁלְּחָ֣ה בַכִּישׁ֑וֹר וְ֝כַפֶּ֗יהָ תָּ֣מְכוּ פָֽלֶךְ׃</text>
  </verse>
  <verse bcv_str="Proverbs 31:20">
    <text>כַּ֭פָּהּ פָּֽרְשָׂ֣ה לֶעָנִ֑י וְ֝יָדֶ֗יהָ שִׁלְּחָ֥ה לָאֶבְיֽוֹן׃</text>
  </verse>
  <verse bcv_str="Proverbs 31:21">
    <text>לֹא־תִירָ֣א לְבֵיתָ֣הּ מִשָּׁ֑לֶג כִּ֥י כׇל־בֵּ֝יתָ֗הּ לָבֻ֥שׁ שָׁנִֽים׃</text>
  </verse>
  <verse bcv_str="Proverbs 31:22">
    <text>מַרְבַדִּ֥ים עָֽשְׂתָה־לָּ֑הּ שֵׁ֖שׁ וְאַרְגָּמָ֣ן לְבוּשָֽׁהּ׃</text>
  </verse>
  <verse bcv_str="Proverbs 31:23">
    <text>נוֹדָ֣ע בַּשְּׁעָרִ֣ים בַּעְלָ֑הּ בְּ֝שִׁבְתּ֗וֹ עִם־זִקְנֵי־אָֽרֶץ׃</text>
  </verse>
  <verse bcv_str="Proverbs 31:24">
    <text>סָדִ֣ין עָ֭שְׂתָה וַתִּמְכֹּ֑ר וַ֝חֲג֗וֹר נָתְנָ֥ה לַֽכְּנַעֲנִֽי׃</text>
  </verse>
  <verse bcv_str="Proverbs 31:25">
    <text>עֹז־וְהָדָ֥ר לְבוּשָׁ֑הּ וַ֝תִּשְׂחַ֗ק לְי֣וֹם אַחֲרֽוֹן׃</text>
  </verse>
  <verse bcv_str="Proverbs 31:26">
    <text>פִּ֭יהָ פָּתְחָ֣ה בְחׇכְמָ֑ה וְת֥וֹרַת חֶ֝֗סֶד עַל־לְשׁוֹנָֽהּ׃</text>
  </verse>
  <verse bcv_str="Proverbs 31:27">
    <text>צ֭וֹפִיָּה </text>
    <mam-kq>
      <mam-kq-k>
        <text>(הילכות)</text>
      </mam-kq-k>
      <text> </text>
      <mam-kq-q>
        <text>[הֲלִיכ֣וֹת]</text>
      </mam-kq-q>
    </mam-kq>
    <text> בֵּיתָ֑הּ וְלֶ֥חֶם עַ֝צְל֗וּת לֹ֣א תֹאכֵֽל׃</text>
  </verse>
  <verse bcv_str="Proverbs 31:28">
    <text>קָ֣מוּ בָ֭נֶיהָ וַֽיְאַשְּׁר֑וּהָ בַּ֝עְלָ֗הּ וַֽיְהַלְלָֽהּ׃</text>
  </verse>
  <verse bcv_str="Proverbs 31:29">
    <text>רַבּ֣וֹת בָּ֭נוֹת עָ֣שׂוּ חָ֑יִל וְ֝אַ֗תְּ עָלִ֥ית עַל־כֻּלָּֽנָה׃</text>
  </verse>
  <verse bcv_str="Proverbs 31:30">
    <text>שֶׁ֣קֶר הַ֭חֵן וְהֶ֣בֶל הַיֹּ֑פִי אִשָּׁ֥ה יִרְאַת־יְ֝הֹוָ֗ה הִ֣יא תִתְהַלָּֽל׃</text>
  </verse>
  <verse bcv_str="Proverbs 31:31">
    <text>תְּנוּ־לָ֭הּ מִפְּרִ֣י יָדֶ֑יהָ וִיהַלְל֖וּהָ בַשְּׁעָרִ֣ים מַֽעֲשֶֽׂיהָ׃</text>
  </verse>
</book39>
